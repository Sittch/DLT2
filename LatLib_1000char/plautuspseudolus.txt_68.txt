am. nimis illic mortalis doctus, nimis vorsutus, nimis malus; superavit dolum Troianum atque Vlixem Pseudolus. nunc ibo intro, argentum promam, Pseudolo insidias dabo.â€” 1245 ACTVS V V.i PSEVDOLVS Quid hoc? sicine hoc fit, pedes? statin an non? an id voltis, ut me hinc iacentem aliquis tollat? nam hercle si cecidero, vestrum erit flagitium. pergitin pergere? ah, serviendum mihi hodie est; magnum hoc vitium vino est: 1250 pedes captat primum, luctator dolosust. profecto edepol ego nunc probe habeo madulsam: ita victu excurato, ita magnis munditiis <et> dis dignis, itaque in loco festivo sumus festive accepti. quid opust me multas agere ambages? hoc 1255 est homini quam ob rem vitam amet, hic omnes voluptates, in hoc omnes venustates sunt: deis proximum esse arbitror. nam ubi amans complexust amantem, ubi ad labra labella adiungit, ubi alter alterum bilingui manifesto inter se prehendunt, 1260 ubi mammam mammicula opprimit aut, si lubet, corpora conduplicantur, manu candida cantharum dulc
