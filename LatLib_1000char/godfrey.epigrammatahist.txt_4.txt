s, dum filius intras Ense profunda patris, domini per viscera servus, Dum ferrum duras, loca, tempora, f˙dera pacis, Sanguine dum maculas, leges et jura refringis, Omnia confundens, et tu confunderis ipse. Interimens patrem, desisti filius esse; Pastorem cædens, scis te pastoris egere. Quodque tibi gravius veniæ venamque viamque Obstruis ipse tibi, veniæ pereunte ministro. Res miranda nimis, quando concordia fraudem Educit, pax insidias, et gratia mortem. Damna, pericla, necem, dum splendida facta rependunt, Dum premitur virtus, odiis calcata malorum, Dum cadit innocuus, ruit insons, præcipitatur Justus in interitum, gladii perit ore sacerdos. Quando caret venia veniam donare suetus, Qui culpas laxare solet, moritur sine culpa. Forsitan hanc culpam contagia prima tulerunt, Ut sit culpa recens scelerum vindicta priorum. Nobilis ille leo rapidorum præda leonum, Bellorum quem fama canit, quem prædicat unum, Virtute Herculea reges trivisse superbos; Qui retulit patriæ bellis de mille trium
