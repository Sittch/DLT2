 imum. Ima petentia sunt profitentia corpora limum; Est via libera mentis ad aethera, carnis ad ima. Haec bene suscipit, haec male despicit ad sua prima. Stat caro, mens gemit, Eva virum premit, inde reatus; Mens levat et lavat, at caro cor gravat, inquinat actus. Dulcia iurgia dum feret obvia cornua luna; Haec aget illaque desinet, utraque facta quod una. Cur caro carnea terraque terrea ferre laboras? Carnea, terrea, temporis alea versat in horas. 970 Tempus et omnia temporis inscia stare rotantur; Singula currere, nulla recurrere fluxa probantur. Corporis optima cerne simillima currere vento; Currere singula, currere saecula caeca memento. Est resolubilis, immo volubilis orbis ut orbis, Illius omnia peste ruentia, tabida morbis. Lux sua claruit; ecce peraruit eius amoenum; Lux sua floruit et cito corruit; est modo coenum. Quomodo flumina cerne volumina currere rerum. Orbis honos ruit et fugit et fluit orbe dierum. 980 Ut rota volvitur indeque pingitur ut rota mundus, Quippe volubilis
