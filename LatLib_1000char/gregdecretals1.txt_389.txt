, sed de superioris licentia tunc demum potest non tam timide fugere, quam provide declinare, quum oves convertuntur in lupos, et qui debuerant humiliter obedire iam irrevocabiliter contradicunt; quum, etsi tales sint graviter pro crimine puniendi, sunt tamen pro tempore utiliter tolerandi, quia sanguinem elicit qui nimis emungit. ยง 6. Pro gravi quoque scandalo evitando, quum aliter sedari non potest, licet episcopo petere cessionem, ne plus temporalem honorem quam aeternam videatur affectare salutem, memor illius, quod dicit Apostolus: "Si esca scandalizaverit fratrem meum, non manducabo carnem in aeternum," ne fratrem meum scandalizem. Sed inter scandalum et scandalum est subtiliter distinguendum, sicut Dominus ipse distinxit, cui quum dixissent Apostoli: "Scis, quia pharisaei audito hoc verbo scandalizantur?" respondit: "Sinite illos, caeci sunt, et duces caecorum." Alibi vero dixit: "Qui scandalizaverit unum de pusillis istis, qui in me credunt, expedit ei, ut suspendatur mola asin
