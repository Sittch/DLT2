pediet: sed haec fatalis hora nondum adest: hic est tamen ille, ille mihi quo Octavia perempta est dies. 4935 lamenta resonent: o Spore, in lacrimas þue. SPOR. heu. NERO luge, ingemisce. SPOR. heu. NERO plange, complora, eiula. SPOR. heu. NERO pectus feri, pulsa caput, lania comas: dolor dolores, ut meus, vincat tuus, meus exulantis Oedipi, Alcyones tuus, 4940 Ceyca deplorantis: hos Echo audeat, et audiatur, tota dum totos refert. plangendo manibus þendo concertent genae. SPOR. heu. NERO sit tibi dolendi, qui mihi þendi modus. sine modo utrumque. SPOR.heu. 4945 NERO non repraesento mala aliena ut olim, sed mea hic agitur mihi tragaedia: Spore, facta, non ficta aspice. verum dolorem vera iam causa exigit. non in theatro nunc, nunc in scena sumus. 4950 sed vita, vere vita, perdenda est mihi. vere ergo luge, plange, geme, plora, eiula. SPOR. heu. NERO quin vos, amici, Antonium donec suum Cleopatra miserum deþet, e vobis pius aliquis Erotem praestet: exemplum necis 4955 det inferendae? doc
