t; 2.236 Haines] Domino meo Vero Augusto. Quamquam me diu cum ista valetudine vivere jam pridem pigeat taedeatque, tamen ubi te tanta gloria per virtutem parta reducem videro, neque in cassum vixero neque invitus, quantum vitae dabitur vivam. Vale, domine desiderantissime. Socerum et liberos vestros saluta. ad Verum Imp. 1.4 [109 Hout; 2.236 Haines] Magistro meo. Quidni ego gaudium tuum mihi repraesentaverim, mi magister carissime? Equidem videre te et arte complecti et multum exosculari videor mihi toto <...> [plures paginae desunt] ad Verum Imp. 1.5 [109 Hout; 2.84 Haines] <Domino meo Vero Augusto> 1 <...> animi mei perturbatione non possem. Sed acceptis litteris tuis ea re jam primum bona spes mihi ostentata est, quod tua manu scripseras; deinde quod post abstinentiam tridui et sanguinem satis strenue et prompte demissum liberatum esse te periculo inpendentis valetudinis nuntiabis. Respiravi igitur et revalui et apud omnis foculos, aras, lucos sacros, arbores sacratas (nam rure ageb
