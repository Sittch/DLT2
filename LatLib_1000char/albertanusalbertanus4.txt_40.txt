, Mundi quid sit honor cur nunc tibi scribere conor? Nosti quippe satis quia nil habet utilitatis. Predia terrarum, possessio divitiarum, Fabrica murorum, grandis structura domorum, Gratia mensarum cum delitiis epularum, Insignesque thori, cuppe siphique decori, Resplendens vestis, que moribus obstat honestis, Grex armentorum, spatios cultus agrorum, Fertile vinetum, diversa vite repletum, Gloria natorum, dilectio dulcis eorum, Cuncta relinquitur, nec post hoc invenientur. Quod breviter durat quis prudens querere curat? Non metuens hominem, faciet mors aspera finem Rebus mundanis, mendacibus et male sanis. In mentem eciam habeas quod dici consuevit, "Omnia transibunt: nos ibimus,ibitis, ibunt." "Omne quod est genitum, tendit ad interitum." Omnia pretereuntpropter amare Deum. Predictis itaque pensatis sapienterque cognitis, Salomon reputavit omniaque sub sole sunt vanitatem et afflictionem spiritus, et nichil sub solemanere, dicens: Magnificavi opera mea, hedificavi mihi domos, plantavi
