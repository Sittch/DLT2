 propositus, in quem sagittas dirigant, sed unusquisque, quo velit, iaciat, quonam modo possis cognoscere, qui bene vel male iaculetur? Sis. Nullo. So. Ita quoque deliberantes vel bene, vel male, si nesciant, de quo deliberent, discernere nescires. Sis. Verum. So. Verum certe: nam si de rebus futuris deliberant deliberantes, nonne de his, quae non sunt deliberant? Sis. Prorsus. So. At fieri non potest, ut aliquis id quod nusquam sit, assequatur. Nam qua ratione tibi aliquis, quod nusquam sit, consequi posse videatur? Sis. Nulla. So. Postquam igitur fieri non potest, ut quis, quod non sit, assequatur, nullus erit amplius, qui de his, quae non sunt, deliberet. Fortuna enim in his, quae non sunt, numeratur: nonne ita res habet? Sis. Mihi quidem videtur habere. So. Nullus itaque, qui futura non consequatur, potest esse neque bonus, neque malus consiliarius. Sis. Non videtur. So. Quin neque alius alio melior consiliarius, neque peior esse poterit, nisi vel felicius id, quod non est, assequa
