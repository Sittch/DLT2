, cui vita stadium mortis, an studium fuit. 4030 abstergit ille lachrymas qui non fleat: indignus ille lachrymis qui se fleat. tu chara coniux, memor, ut in vita mihi virtus praeierit, charior vita mihi, desideratum coniugem, ut par est, feras, 4035 viduos honesta mente solando lares. hoc solo amara mors dolet, siqua dolet, quod rapit amatae coniugis amatum virum. PAUL. an ergo sine te, mi Seneca, vivam tua? an ergo sine me, Seneca, morieris meus? 4040 an foedus id pepigimus? an nullum mihi cor, quia mulieri? monita sic memini tua? hoc vita solo placuit, ex quo uxor tua, quod tibi placebam: nulla sim, ni sim tua. tecum volebam vivere, et tecum mori. 4045 sic destinatum est, una mors perimet duos. mecum potes perire, sine me non potes. percussor in me prima Ãžgatur manus. uterque meriti pariter: ego tantas opes, quibus inhiatur, iure retinebo meo, 4050 si sim superstes longius: age ergo, feri. Portia peribit igne, si ferrum negas. SEN. o mira virtus foeminae: an laudi tuae Seneca resista
