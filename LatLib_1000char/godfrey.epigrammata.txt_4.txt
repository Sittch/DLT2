 sibi, Pyrrhe, petit. XXVIII. Cupere quod necesse est . Si mecum, Thaliarche, sapis, quodcunque necesse est, Id cupias, animum casibus Ã¦quipara. XXIX. Stare ubi alii jaceant decorum esse . Candide, ubi jaceant omnes, te stare decorum est; Quod stas, quod solus, magnum opus, egregium est. XXX. Exitus rerum inspiciendos . Aut sapit Archesilas, et prospicit ultima rerum, Aut si contempnit, non sapit Archesilas. XXXI. Cito vel sero decedere nihil ad rem . Tarde vel subito vita decedere, nil est; Si bene, discedas, Pindare, non nihil est. XXXII. Sub onere rectum esse gloriosum . Sub quocunque onere, strepitu omni, omnive labore, Rectum stare, Licha, gloria non modica est. XXXIII. Ridere vel rideri, vitium . Si rides alium, vel si rideris, utrumque Culpa est, Maure, prius turpe, sequensque magis. XXXIV. Tempnere tempni debere . Vivere, Prote, velis feliciter atque beate, Tempni tempne, aliis vilis, et esto tibi. XXXV. Ne contempnamur, bene esse vivendum . Contempnat te nemo velim, sic vive, 
