Vbi cenas hodie? STICH. Sic hanc rationem institi: 430 amicam ego habeo Stephanium hinc ex proxumo, tui fratris ancillam: eo condixi in symbolam ad cenam, ad eius conservom Sangarinum Syrum. eademst amica ambobus, rivales sumus. EPIG. Age abduce hasce intro. hunc tibi dedo diem. 435 STICH. Meam culpam habeto, nisi probe excruciavero. iam hercle ego per hortum ad amicam transibo meam mi hanc occupatum noctem; eadem symbolam dabo et iubebo ad Sangarinum cenam coqui. aut egomet ibo atque opsonabo opsonium. 440 Sangarinus scio iam hic aderit cum domino suo, servos homo, qui nisi temperi ad cenam meat, advorsitores pol cum verberibus decet dari, uti eum verberabundi adducant domum. parata res faciam ut sit. egomet me moror. 445 atque id ne vos miremini, hominis servolos potare, amare atque ad cenam condicere: licet haec Athenis nobis. sed quom cogito, potius quam invidiam inveniam, est etiam hic ostium aliud posticum nostrarum harunc aedium: 450 [posticam partem magis utuntur aedium] 450a e
