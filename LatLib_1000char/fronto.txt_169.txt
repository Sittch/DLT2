nostra desiderasse cognovi. Misi igitur, quae dominus meus frater tuus litteris tuis admonitus mittenda censuit. Adjunxi praeterea orationem pro Demostrata, quam cum fratri tuo primum obtuli, didici ex eo Asclepiodotum, qui oratione ista compelletur, a te non improbarei. Quod ego ubi comperi, cupivi equidem abolere possem. Quid igitur, quid igitur, inquam, probabis? Asclepiodotum, cum a te probetur, mihi quoque fieri amicissimum, tam hercule quam est Herodes summus nunc meus, quamquam extet oratio. 2 Egit praeterea mecum frater tuus inpense id, quod ego multo inpensius adgredi cupio et, ubi primum commentarium miseris, adgrediar ex summis voluntatis opibus; nam de facultate tute videbis, qui me idoneum censuisti. ad Verum Imp. 1.9 [113 Hout; 2.234 Haines] Magistro meo. 1 Certo esse te, mi magister carissime, etiamsi reticeam, nihil dubito, quantaeque mihiacerbitati sit tua omnis vel minima tristitia. Enimvero cum et uxorem per tot annos caram et nepotem dulcissimum paene simul amiseris
