amator eras. Per te florentes artes valuere Latinæ, Græcia de nobis ecce triumphat ovans. Tu Latios ortu Gallosque docendo levasti, Te sibi primatem cardo Britannus habet. In terra degens c˙lestia mente petebas, Exemptus terra sidera liber adis. Sol geminos denis obsederat igne diebus, Prompsit luna diem, nocte solutus abis. VIII. De Walchero Dunelmensi episcopo . Cor sapiens, justique tenax, et gloria morum, Mortis causa tuæ, præsul venerande, fuerint. Invidiæ tibi barbaries, quia dispare longe Vivebas vita, quia morum inhonesta suorum Virga justitiæ vero dictante premebas; Virtus est odiosa malis, correctio nequam, Disciplina gravis semper nolentibus illam. Nullus apud sordes mentis respectus honesti. Ergo tibi nocuit fortemque bonumque manere. Si nocuit, dico quod te super astra levavit. Agni paschalis celebrabas gaudia festi, Cum tu per gladios moriens, sed vivus abisti. IX. Invectio in eos qui eum occiderunt . Scote, ubi lex vel fas? facies et forma pudoris? Pastorem dum cædis ovi
