a: " post mortem filiae meae mihi dari?", utiliter erit stipulatus: sed primo casu filiae utilis actio competit, licet heres ei non existat. Dig. 45.1.45.3 Ulpianus 50 ad sab. Non solum ita stipulari possumus: " cum morieris", sed etiam: " si morieris": nam sicuti inter haec nihil interest " cum veneris" aut " si veneris", ita nec ibi interest " si morieris" et " cum morieris". Dig. 45.1.45.4 Ulpianus 50 ad sab. Filius patri dari stipulari videtur, etsi hoc non adiciat. Dig. 45.1.46pr. Paulus 12 ad sab. " centensimis kalendis dari" utiliter stipulamur, quia praesens obligatio est, in diem autem dilata solutio. Dig. 45.1.46.1 Paulus 12 ad sab. Id autem, quod in facto est, in mortis tempus conferri non potest, veluti: " cum morieris, alexandriam venire spondes?" Dig. 45.1.46.2 Paulus 12 ad sab. Si ita stipulatus fuero " cum volueris", quidam inutilem esse stipulationem aiunt, alii ita inutilem, si antequam constituas, morieris, quod verum est. Dig. 45.1.46.3 Paulus 12 ad sab. Illam autem
