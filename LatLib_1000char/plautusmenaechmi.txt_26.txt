dificant? sed concrepuit ostium. III.iii ANCILLA Menaechme, amare ait te multum Erotium, ut hoc una opera <sibi> ad aurificem deferas, 525 atque huc ut addas auri pondo unciam iubeasque spinter novom reconcinnarier. MEN. Et istuc et aliud, si quid curari volet, me curaturum dicito, quidquid volet. ANC. Scin quid hoc sit spinter? MEN. Nescio, nisi aureum. 530 ANC. Hoc est quod olim clanculum ex armario te surrupuisse aiebas uxori tuae. MEN. Numquam hercle factum est. ANC. Non meministi, obsecro? redde igitur spinter, si non meministi. MEN. Mane. immo equidem memini. nempe hoc est, quod illi dedi. 535 ANC. Istuc. MEN. Vbi illae armillae sunt, quas una dedi? ANC. Numquam dedisti. MEN. Nam pol hoc unum dedi. ANC. Dicam curare? MEN. Dicito: curabitur. et palla et spinter faxo referantur simul. 539-540 ANC. Amabo, mi Menaechme, inauris da mihi 541 faciendas pondo duom nummum, stalagmia, ut te libenter videam, quom ad nos veneris. MEN. Fiat. cedo aurum, ego manupretium dabo. ANC. Da sodes abs
