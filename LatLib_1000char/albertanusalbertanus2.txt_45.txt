os, Tite, posstis amare: Invitus nemo coactus amat. Blanditia, non imperio, vis crescit amoris. Vacca quidem taurum, sed et ipsa leena leonem Iratos fugiunt, sed cupiunt placidos; Dilige nos omnes, ut ameris ab omnibus unus. Querit amor pariles, dissimiles odium. Et non solum amicitia per metum et timorem non acquiritur vel retinetur,sed eciam imperium premente metu perditur. Unde Tullius dixit, "Nulla visimperii tanta est, que premente metu possit esse diuturna." Et alius dixit,"Multos timere debet, quem multi timent." Et male imperando firmum imperiumammittitur. Et Seneca epistolarum dixit, "Nemo terribilis potest esse secure."Et iterum, "Magna securitatis portio est nichil inique facere: quia nocenshabuit aliquando latendi fortunam, nunquam autem fidutiam." Multos ergostudeas acquirere amicos non metu, sed merito, et pacificos tantum. [Caput X.] De consiliis et consiliariis . Non tantum cum omnibus consilium habeas, sed unum de mille eligas consiliarium.Nam ut dixit sapiens, "Multi 
