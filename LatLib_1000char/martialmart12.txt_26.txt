olei timebant Dicentem tumidas in hydrocelas, Quantum nec duo dicerent Catulli, In thermis subito Neronianis 5 Vidit se miser, et tacere coepit. LXXXIV Nolueram, Polytime, tuos violare capillos, Sed iuvat hoc precibus me tribuisse tuis. Talis eras, modo tonse Pelops, positisque nitebas Crinibus, ut totum sponsa videret ebur. LXXXV Pediconibus os olere dicis. Hoc si, sicut ais, Fabulle, verum est: Quid tu credis olere cunnilingis? LXXXVI Triginta tibi sunt pueri totidemque puellae: Una est nec surgit mentula. Quid facies? LXXXVII Bis Cotta soleas perdidisse se questus, Dum neglegentem ducit ad pedes vernam, Qui solus inopi praestat et facit turbam, Excogitavit — homo sagax et astutus — Ne facere posset tale saepius damnum: 5 Excalceatus ire coepit ad cenam. LXXXVIII Tongilianus habet nasum: scio, non nego. Sed iam Nil praeter nasum Tongilianus habet. LXXXIX Quod lana caput alligas, Charine, Non aures tibi, sed dolent capilli. XC Pro sene, sed clare, votum Maro fecit amico, Cui gravis et
