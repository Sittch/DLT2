icus, Tu quoque fac simile: sic ars deluditur arte. Nam et si blanda et ficta loquetur, tamen si prudens fueris cor eius faciletibi patebit. Ait enim Salomon, "Quomodo in aquis resplendent vultus prospicientium,sic corda hominum manifesta sunt prudentibus." Et alius dixit, "Speculumest mentis facies," et taciti occuli mentis archana fatentur. Et fac utdixit Oratius, Numquam te fallant animi sub vulpe latentes. Nam ut ait Ovidius, Impia sub dulci melle venena latent. Quare faciendum est secundum dictum Ysopi qui dixit, Pollicitis oris quamquam videantur amoris, Ne confidatis, ne forte per hec pereatis. Verba quidem mellis sunt plena et intima fellis, In quibus est nusquam fidei spes certa quibusquam. Et alibi idem Ysoppus dixit, Nam simulatores variant pro tempore mores. Menti sincere nequeunt eo usque nocere, Quando ad momentum sit ei opus id ademptum. Et qua crassantur que fraudis et arte minantur, Hac oportet non mire contingat iure perire. Et si hec feceris, fallatia simulatoris. Ei
