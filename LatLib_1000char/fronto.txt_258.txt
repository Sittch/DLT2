, quoniam illum, cui amicum meum antepono, non nominavi. 4 Postremo dicam, quomodo simplicitas mea et veritas me dicere hortantur et fiducia amoris erga te mei, profecto aequius esse illum quoque propter me impetrare. Memento etiam, domine imperator, cum ille meo exemplo petet, me biennio hoc petisse: Igitur illei quoque, sei videbitur, post biennium dato. Fecerit exemplo nostro, si ipse quoque se tibi impetraverit excusare. ad Anton.Pium 11 = ad amic. 2.2 ad Anton.Pium 12 = ad amic. 2.3 ad Anton.Pium 13 = ad amic. 2.4 M. Frontonis epistularum ad amicos liber I ad amicos 1.1 [170 Hout; 1.282 Haines] Fronto Claudio Severo salutem. 1 Commendandi mos initio dicitur benivolentia ortus, cum suum quisque amicum ali amico suo demonstratum conciliatumque vellet. Paulatim denique uste mos progressus est, ut etiam eos, qui publico vel privato judicio disceptarent, non tamen inproba res videretur judicibus ipsis aut iis, qui consilio adessent, commendare, non, opinor, ad justitiam judicis labefac
