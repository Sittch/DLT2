 climata cuncta tremunt? Grecus et Ebreus, et Barbarus atque Latinus me timet, exhorret, me veneratur, amat. Nonne potestates mundi mundique minora imperio cogo subdere cuncta meo? Nuper Alamannus, Siculam delatus in oram, ludendo feriÂ¡am perdidit ipse suam. Perdidit hic equites, rochos peditesque minores, perdidit alphinos: vix bene tutus abit. Meque Saladinus, nimium vexilla salutis expugnans, hostem sentiet esse suam. Quid referam veteres quorum fert fama ruinam? Mater Pompeio, deinde noverca fui. Ubera sic Dario, post verbera, mellea Cyro, fellea post, nutrix ingeniosa, dedi. Tu quem fama silet, quem noscit dedecus, iram obprobriis laceras, obprobriose, meam. Quidve minas agitas?Reuses pro crimine lese Maiestatis, et hoc tota propago luet. Prospice quid facias, nondum perit omne venenum, et mea vis nondum desinit esse mea." "Que peiora potes, meretrix fortuna, noverca pessima, Medea dirior, Ydra ferox? Deveni ad nichilum: restans michi spiritus ossa non habet, in quo nil hec tua pr
