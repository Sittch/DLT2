. Immo hercle mea, ne tu dicas tua. 1390 DAEM. Si sapies, tacebisâ€” tum te mihi benigne itidem addecet bene merenti bene referre gratiam. LABR. Nempe pro meo iure oras? DAEM. Mirum quin tuom ius meo periclo aps te expetam. GRIP. Salvos sum, leno labascit, libertas portenditur. DAEM. Vidulum istunc ille invenit, illud mancipium meum est; 1395 ego tibi hunc porro servavi cum magna pecunia. LABR. Gratiam habeo, et de talento nulla causa est quin feras, quod isti sum iuratus. GRIP. Heus tu, mihi dato ergo, si sapis. DAEM. Tacen an non? GRIP. Tu meam rem simulas agere, tibi mu *** . non hercle istoc me intervortes, si aliam praedam perdidi. 1400 DAEM. Vapulabis, verbum si addis istuc unum. GRIP. Vel hercle enica, non tacebo umquam alio pacto, nisi talento comprimor. LABR. Tibi operam hic quidem dat. tace. DAEM. Concede hoc tu, leno. LABR. Licet. GRIP. Palam age, nolo ego murmurillum neque susurrum fieri. DAEM. Dic mihi, quanti illam emisti tuam alteram mulierculam, 1405 Ampeliscam? LABR. Mil
