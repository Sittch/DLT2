tes sentirent, et multi putabant hoc sensisse, et quibusdam aliis contra videbatur: secundum: hoc motus imperator pronuntiavit id actum eo pacto, ut nullo casu remaneret dos apud maritum. Dig. 50.16.241 Mucius l.S. horwn In "rutis caesis" ea sunt, quae terra non tenentur quaeque opere structili tectoriove non continentur. Dig. 50.16.242pr. Iavolenus 2 ex post. lab. Malum navis esse partem, artemonem autem non esse labeo ait, quia pleraeque naves sine malo inutiles essent, ideoque pars navis habetur: artemo autem magis adiectamento quam pars navis est. Dig. 50.16.242.1 Iavolenus 2 ex post. lab. Inter "proiectum" et "immissum" hoc interesse ait labeo, quod proiectum esset id quod ita proveheretur ut nusquam requiesceret, qualia maeniana et suggrundae essent: immissum autem, quod ita fieret, ut aliquo loco requiesceret, veluti tigna trabes quae immitteretur. Dig. 50.16.242.2 Iavolenus 2 ex post. lab. Plumbum, quod tegulis poneretur, aedificii esse ait labeo: sed id, quod hypaethri tegendi
