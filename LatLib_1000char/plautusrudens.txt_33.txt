. TRACH. Qui sacerdoti scelestus faucis interpresserit. 655 DAEM. At malo cum magno suo fecit hercle. ite istinc foras, Turbalio, Sparax. ubi estis? TRACH. I obsecro intro, subveni illis. DAEM. Iterum haud imperabo. sequimini hac. TRACH. Age nunciam, iube oculos elidere, itidem ut sepiis faciunt coqui. DAEM. Proripite hominem pedibus huc itidem quasi occisam suem.â€” 660 TRACH. Audio tumultum. opinor, leno pugnis pectitur. nimis velim improbissimo homini malas edentaverint. sed eccas ipsae huc egrediuntur timidae e fano mulieres. III.iii PALAESTRA Nunc id est cum omnium copiarum atque opum, auxili, praesidi viduitas nos tenet. 665 <nulla nunc> speculast quae salutem afferat, <nec quam in> partem ingredi persequamur <scimus: tanto> in metu nunc sumus ambae, <tanta> importunitas tantaque iniuria <facta in> nos est modo hic intus ab nostro ero, 670 qui scelestus sacerdotem anum praecipes reppulit propulit perquam indignis modis nosque ab signo intimo vi deripuit sua. sed nunc sese ut ferunt
