m ad te attinet? LY. Vah. PAR. Quid cum ea negoti tibist? LY. Peccaui: Illuc Dicere uilicum uolebam. PAR. Sciens de uia in semitam degredire. LY. Num quid mihi minatur? PAR. Tibi infesta solist Plus quam quoiquam. LY. Quam ob rem? PAR. Quia se des uxorem Olympioni: Neque se tuam nec suam neque uiri uitam sinere In crastinum protolli: id huc missa sum tibi ut dicerem, Ab ea ut caueas tibi. LY. Perii hercle ego miser. PAR. Dignu's tu. LY. Neque est neque fuit me senex quisquam amator Adaeque miser. PAR. Ludo ego hinc facete: Nam quae facta dixi, omnia huic falsa dixi. Era atque haec dolum ex proxumo hunc protulerunt: Ego huc missa sum ludere. LY. Heus, Pardalisca. PAR. Quid est? LY. Estâ€” PAR. Quid? LY. Est, quod uolo exquirere ex te. PAR. Moram offers mihi. LY. At tu mihi offers maerorem. Sed etiamne habet nunc Casina gladium? PAR. nabet, sed duos. LY. Quid, duos? PAR. Altero te Occisurum ait, altero uilicum hodie. LY. Occisissumus sum omnium qui uiuont. Loricam induam: mi optumum esse o
