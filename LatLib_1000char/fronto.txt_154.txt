egendas mihi censeas ad facultatem sermonis fovendam. ad Anton.Imp. 3.8 [104 Hout; 2.156 Haines] Domino meo. 1 Quinctus hic dies est, quo correptus sum dolore membrorum omnium, praecipue autem cervicum et inguinum. Memini me excerpisse de Ciceronis epistulis ea dumtaxat, quibus inesset aliqua de eloquentia vel philsophia vel de re publica disputatio; praeterea, si quid elegantius aut verbo notabili dictum videretur, excerpsi. Quae in usu meo ad manum erant excerpta misi tibi. Tres libros, duos ad Brutum, unum ad Axium describi kubebis, si quid rei esse videbitur, et remittes mihi, nam exemplares eorum excerptorum nullos feci. Omnes autem Ciceronis epistulas legendas censeo, mea sententia vel magis quam omnis ejus orationes: Epistulis Ciceronis nihil est perfectius. ad Anton.Imp. 3.9 [104 Hout] Domino meo Fronto. Quoniam scio quanta sollicitudine converses cum animo tuo quod ad rem frumentariam expediendam adtinet, dabo . . . . ihi exploranda diligentius qualia . . . . . tendunt et quae
