anipulos in agro. Ecce manipulus meus surgebat et stabat rectus; vestri autem manipuli circumstantes venerabantur meum. Postea vidi in somnis solem, lunam et undecim stellas adorantes me. Cui fratres responderunt: quorsum spectant ista somnia? Num tu eris rex noster? Num subiiciemur ditioni tuae? Fratres igitur invidebant ei; at pater rem tacitus considerabat. 40. Les frères de Joseph prennent la résolution de le tuer. Quadam die, quum fratres Iosephi pascerent greges procul, ipse remanserat domi. Iacobus misit eum ad fratres, ut videret quomodo se haberent. Qui videntes Iosephum venientem, consilium ceperunt illius occidendi. Ecce, inquiebant, somniator venit. Occidamus illum et proiiciamus in puteum; dicemus patri: fera devoravit Iosephum. Tunc apparebit quid sua illi prosint somnia. 41. Ruben, l'aîné de ses frères, essaye de le sauver. Ruben, qui erat natu maximus, deterrebat fratres a tanto scelere. Nolite, inquiebat, interficere puerum; est enim frater noster; demittite eum potius
