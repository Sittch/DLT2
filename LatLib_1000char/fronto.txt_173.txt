 rure venis Romam lis expecto te apud me. 2 Vale, mi magister, Vero tuo carissime. Cratiam saluta. ad Verum Imp. 1.12 [115 Hout; 1.296 Haines] Domino meo Vero Augusto. 1 Quod heri, cum in Palatium vestri visendi causa venissem, te non viserim, pro!, non de mea culpa evenisse ostendam paulo post. Quodsi libens id, si serio libens scienti animo . . . . . . . . . . . . . pote persolvissem, haudquaquam me paenitaret. Fuit enim, fuit tanta haec . . . . . . . . . . . . . . . . . . . familiaribus litteris mecum expostulares neque tanto opere gauderem, sei, cum ad te venissem, summo cum honore a te appellatus essem, quam nunc gaudeo tanto me jurgio desideratum. Namque tu pro tua persingulari humanitate omnes magno opere requiris absentes. Haec denique seria causa est, in qua malim te mihi graviter irasci quam libenter ignoscere: Irasceris enim, quando revera desiderantius desiderasti; a quibus autem aversus fueris, neque irasceris neque desiderabis, si amare desieris. Enimvero, cum tu tuusque 
