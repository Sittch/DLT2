rodesse tamen, si petis ut noceas. XX. Loqui sed cum mensura debere . Pauca loqui moneo, sed non omnino silere; Ita velis, Orpheu, ne penitus sileas. XXI. Inimicum obsequio torqueri, vel corrigi . Hostes, Kare meos dum servio, munera pr√¶sto; Obsequiis venor, torqueo, vel revoco. XXII. Amari volentem amare decere . Miraris quod nullus amat te, Ceciliane, Non quod amas nullum; dilige, carus eris. XXIII. Vitium antequam petas subolere . Druse, comedisti quem misit Silvius hircum; Vel tibi non nasus, vel tibi nasus olet. XXIV. Nec levare premenda, nec premere levanda . Dum calcanda levas, premis extollenda, Repande, Aut stultum aut nequam te ratione probas. XXV. Datum non repetere . Multa mihi donas, vereor ne multa requiras, Nolo mihi dones, Aulice, si repetas. XXVI. Neque decipere neque decipi . Nullum decipias, non decipiaris ab ullo, Fallere vel falli, Pirame, par vitium est. XXVII. Petenti quod difficile est negari . Postulat usque sibi justa ratione negari, Qui quod difficile est, id
