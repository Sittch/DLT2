ezer surgens mane, dixit parentibus Rebeccae: Herus meus me exspectat; dimittite me, ut redeam ad illum. Qui responderunt: vocemus puellam, et percontemur eius sententiam. Quum Rebecca venisset, sciscitati sunt an vellet discedere cum homine. Volo, inquit illa. Dimiserunt ergo Rebeccam et nutricem illius, precantes ei omnia prospera. 26. Mariage d'Isaac. Isaacus forte tunc deambulabat rure; vidit camelos venientes. Simul Rebecca, conspicata virum deambulantem, desiluit e camelo, et interrogavit Eliezerem: quis est ille vir? Eliezer respondit: ipse est herus meus. Illa statim operuit se pallio. Eliezer narravit Isaaco omnia quae fecerat. Isaacus introduxit Rebeccam in tabernaculum matris suae, et lenitus est dolor quem capiebat ex morte matris. 27. Esaü vend son droit d'aînesse à Jacob. Rebecca edidit uno partu duos filios, Esaüm et Iacobum. Qui prior editus est pilosus erat, alter vero lenis. Ille fuit venator strenuus, hic autem placidus et simplex moribus. Quadam die, quum Iacobus si
