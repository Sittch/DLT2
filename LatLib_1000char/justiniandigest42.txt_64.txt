 factum sit. Dig. 42.5.25 Ulpianus 64 ad ed. Ait praetor: " quod postea contractum erit, quam is, cuius bona venierint, consilium receperit fraudare, sciente eo qui contraxerit, ne actio eo nomine detur". Dig. 42.5.26 Paulus 16 brev. edicti. Qui in navem exstruendam vel instruendam credidit vel etiam emendam, privilegium habet. Dig. 42.5.27 Ulpianus 1 de off. cons. Si magistratus fideicommissi servandi causa in possessionem miserint, dare arbitrum possunt ad ea distrahenda, quae mora deteriora futura sunt, ita ut pretium ex his redactum apud fideicommissarium in causa depositi sit, donec de fideicommisso quod ei debetur constet. Dig. 42.5.28 Iavolenus 1 epist. Pater familias impuberi filio, si ante pubertatem decessisset, substituit heredem: is filius paterna hereditate se abstinuit ideoque bona patris venierunt: postea filio hereditas obvenit, qua adita decessit. quaero, cum praetor in ipsum pupillum, quamvis postea hereditas obvenisset, creditoribus tamen patris actionem non daret, a
