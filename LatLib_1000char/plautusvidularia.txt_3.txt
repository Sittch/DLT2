ibo, 55b donicum res iudicata erit haec. 55c Prisc. GL 2.224K ASP. Haud fugio sequestrum *** 55d (CAC.) ibo et quaeram, si quem possim sociorum nanciscier seu quem norim, qui advocatus adsit. iam hunc novi locum. hicine vos habitatis? GORG. Hisc in aedibus: huc adducito. at ego vidulum intro condam in arcam atque occludam probe. tu si quem vis invenire tibi patronum, quaerita; 60 perfidiose numquam quicquam hic agere decretu<m>st mihi. CAC. Qur, malum, patronum quaeram, postquam litem perdidi? ne <ego> homo miser e<t scelestus dudum at>que infelix fui, vidulum q<ui> ubi v<id>i, non me circumspexi centiens; verbero illic inter mu<rtos> latuit, insidias dedit. 65 tam scio quam med hic stare: captam praedam perdidi, nisi quid ego mei simile aliquid contra consilium paro. hic astabo atque observabo, si quem amicum conspicer. DINIA NICODEMVS CACISTVS DIN. Ne tu edepol hodie miserias multas tuas mihi narravisti, eoque ab opere maxume 70 te abire iussi, quia me miserebat tui. CAC. Illic est a
