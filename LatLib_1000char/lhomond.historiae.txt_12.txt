ttrectaverit, succensebit mihi. Ita indignatio patris et damnum mihi evenient pro eius benevolentia. 30. Rébecca prépare à manger à Isaac. Rebecca institit: ne timeas, inquit, fili mi. Si quid adversi inde sequatur, id totum sumo mihi. Tu vero ne dubites facere quod iussus es. Itaque Iacobus abiit, et attulit matri duos haedos. Illa paravit seni cibum quem noverat suavem esse palato eius. Deinde induit Iacobum vestibus fratris; aptavit pellem haedi manibus eius et collo. Tum: adi, inquit, patrem tuum, et offer illi escam quam appetit. 31. Isaac bénit Jacob pour Esaü. Iacobus attulit patri suo escam paratam a matre. Cui Isaacus dixit: quisnam es tu? Iacobus respondit: ego sum Esaüs primogenitus tuus; feci quod iussisti, pater; surge, et comede de venatione mea. Quomodo, ait Isaacus, potuisti invenire tam cito? Inveni, pater; Deus ita voluit. Isaacus rursum: Tune es Esaüs primogenitus meus? Accede propius ut attrectem te. Ille accessit ad patrem, qui dixit: vox quidem est Iacobi, sed man
