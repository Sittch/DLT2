risque, quibus sederat alti regia caeli, tenuem Tyrio stamine pallam. Sacer est ignis (credite laesis) 330 nimiumque potens: qua terra salo cingitur alto quaque per ipsum candida mundum sidera currunt, hac regna tenet puer immitis, spicula cuius sentit in imis 335 caerulus undis grex Nereidum flammamque nequit releuare mari. Ignes sentit genus aligerum; Venere instinctus suscipit audax grege pro toto bella iuuencus; 340 si coniugio timuere suo, poscunt timidi proelia cerui et mugitu dant concepti signa furoris; tunc uulnificos acuit dentes 346 aper et toto est spumeus ore: tunc silua gemit murmure saeuo. 350 Poeni quatiunt colla leones, 348 cum mouit amor; tunc uirgatas India tigres 345 decolor horret. amat insani belua ponti 351 Lucaeque boues: uindicat omnes natura sibi, nihil immune est, odiumque perit, cum iussit amor; ueteres cedunt ignibus irae. 355 quid plura canam? uincit saeuas cura nouercas. Altrix, profare quid feras; quonam in loco est regina? saeuis ecquis est flammis modu
