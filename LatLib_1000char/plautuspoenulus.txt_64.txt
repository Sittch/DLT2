m amicitiast habenda, cum hoc habendast. AD. Hau precor. 1215 AGOR. Multa bona volt vobis facere. AD. Bonus bonis bene feceris. [ HAN. Gaudio ero vobis. AD. At edepol nos voluptati tibi. HAN. Libertatique. AD. Istoc pretio tuas nos facile feceris.] AGOR. Patrue mi, ita me di amabunt, ut ego, si sim Iuppiter, iam hercle ego illam uxorem ducam et Iunonem extrudam foras. 1220 ut pudice verba fecit, cogitate et commode, ut modeste orationem praebuit. HAN. Certo haec meast. sed ut astu sum adgressus ad eas. AGOR. Lepide hercle atque commode. HAN. Pergo etiam temptare? AGOR. In pauca confer: sitiunt qui sedent. HAN. Quid istic? quod faciundumst cur non agimus? in ius vos voco. 1225 AGOR. Nunc, patrue, tu frugi bonae es. tene. vin ego hanc adprendam? AD. An patruos est, Agorastocles, tuos hic? AGOR. Iam faxo scibis. nunc pol ego te ulciscar probe, nam faxoâ€” mea eris sponsa. HAN. Ite in ius, ne moramini. antestare me atque duce. AGOR. Ego te antestabor, postea hanc amabo atque amplexabor. 1230
