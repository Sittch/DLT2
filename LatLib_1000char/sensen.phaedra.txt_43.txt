eo. Nvn. Haud flere honeste quisque quod uoluit potest. Th. Equidem malorum maximum hunc cumulum reor, si abominanda casus optanda efficit. 1120 Nvn. Et si odia seruas, cur madent fletu genae? Th. Quod interemi, non quod amisi, fleo. Chorvs Quanti casus, heu, magna rotant! minor in paruis Fortuna furit leuiusque ferit leuiora deus; 1125 seruat placidos obscura quies praebetque senes casa securos. Admota aetheriis culmina sedibus Euros excipiunt, excipiunt Notos, insani Boreae minas 1130 imbriferumque Corum. Raros patitur fulminis ictus umida uallis: tremuit telo Iouis altisoni Caucasus ingens Phrygiumque nemus 1135 matris Cybeles: metuens caelo Iuppiter alto uicina petit; non capit umquam magnos motus humilis tecti plebeia domus. [circa regna tonat] 1140 Volat ambiguis mobilis alis hora, nec ulli praestat uelox Fortuna fidem: hic qui clari sidera mundi nitidumque diem * * * morte relicta 1145 luget maestos tristis reditus ipsoque magis flebile Auerno sedis patriae uidet hospitium. Pall
