tio paululum ex Ciceronis oratione, sed quasi furtim, certe quidem raptim: Tantum instat aliud ex alio curarum, quom interim requies una librum in manus sumere; nam parvolae nostrae nunc apud Matidiam in oppido hospitantur: Igitur vespera ad me ventitare non possunt propter aurae rigorem. Vale, mi domine magister. Dominus meus frater et filiae cum sua matre, cujus prae nimia laetor cura et . . . . . . . . per . . avis ex animo tibi salutem dicunt. Mitte mihi aliquid, quod tibi disertissimum videatur, quod legam, vel tuum aut Catonis aut Ciceronis aut Sallustii aut Gracchi aut poetae alicujus; χρῄζω γὰρ ἀναπαύλης, et maxime hoc genus, quae me lectio extollat et diffundat ἐκ τῶν κατειληφυιῶν φροντίδων; etiam si qua Lucretii aut Enni excerpta habes εὐφωνότατα, ἁδρὰ et sicubi ἤθους ἐμφάσεις. ad Anton.Imp. 4.2 [105 Hout; 1.302 Haines] Domino meo Antonino Augusto Fronto. 1 Ne ego post homines natos et locutos omnium facundissimus habear, cum tu, M. Aureli, mea scripta lectitas et probas et l
