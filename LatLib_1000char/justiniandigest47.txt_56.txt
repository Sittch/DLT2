t, condictio vero et vindicatio ad rei reciperationem, apparet recepta re nihilo minus salvam esse furti actionem, vindicationem vero et condictionem tolli: sicut ex diverso post solutam dupli aut quadrupli poenam salva est vindicatio et condictio. Dig. 47.2.55.4 Gaius 13 ad ed. provinc. Qui ferramenta sciens commodaverit ad effringendum ostium vel armarium, vel scalam sciens commodaverit ad ascendendum: licet nullum eius consilium principaliter ad furtum faciendum intervenerit, tamen furti actione tenetur. Dig. 47.2.55.5 Gaius 13 ad ed. provinc. Si tutor qui negotia gerit aut curator transegerit cum fure, evanescit furti actio. Dig. 47.2.56 Ulpianus 3 disp. Cum creditor rem sibi pigneratam aufert, non videtur contrectare, sed pignori suo incumbere. Dig. 47.2.57pr. Iulianus 22 Dig. Interdum fur etiam manente poenae obligatione in quibusdam casibus rursus obligatur, ut cum eo saepius eiusdem rei nomine furti agi possit. primus casus occurrit, si possessionis causa mutata esset, veluti s
