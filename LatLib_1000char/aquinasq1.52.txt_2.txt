eatur a loco. Nam substantia incorporea sua virtute contingens rem corpoream, continet ipsam, et non continetur ab ea; anima enim est in corpore ut continens, et non ut contenta. Et similiter angelus dicitur esse in loco corporeo, non ut contentum, sed ut continens aliquo modo. Et per hoc patet responsio ad obiecta. ARTICULUS 2 Utrum angelus possit esse in pluribus locis simul Ad secundum sic proceditur. Videtur quod angelus possit esse in pluribus locis simul. 1. Angelus enim non est minoris virtutis quam anima. Sed anima est simul in pluribus locis: quia est tota in qualibet parte corporis, ut Augustinus dicit. Ergo angelus potest esse in pluribus locis simul. 2. Praeterea, angelus est in corpore assumpto; et cum assumat corpus continuum, videtur quod sit in qualibet eius parte. Sed secundum partes eius considerantur diversa loca. Ergo angelus est simul in pluribus locis. 3. Praeterea, Damascenus dicit: quod ubi angelus operatur, ibi est. Sed aliquando operatur simul in pluribus loci
