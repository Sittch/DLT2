go, quantas Transquillli industriae, qui nisi sciret, quanto opere me diligeres, voluntarium hoc negotium sibi numquam expetisset. M. Frontonis epistularum ad Verum imperatorem Aurelium Caesarem liber II ad Verum Imp. 2 [118 Hout; 2.128 Haines] Domino meo Vero Augusto salutem. 1 Jamjam, imperator, esto erga me, ut voles, utque tuus amicus feret: Vel tu me neglegito vel etiam spernito, nihil denique honoris inpertito, in pstremis, si videbitur hebeto: Nihil est ita durum aut ita injurium, quod me facere adversus, si maxime velis, possis, quin ego ex te gaudiis amplissimis abundem. 2 Virtutes tuas bellicas et militaria facinora tua atque consulta me nunc laudare tu forsitan putes. E quibus ego rebus, tametsi sunt pulcherrimae et in rem publicam imperiumque populi Romani optimae amplissimaeque, tam ex iis ego rebus laetandis virilem cum ceteris portionem voluptatis capio. Ex eloquentia autem tua, quam scriptis ad senatum ita litteris declarasti, ego jam hic triumpho. Recepi, recepi habeoq
