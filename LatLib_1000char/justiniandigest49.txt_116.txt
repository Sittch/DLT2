ter exemplum capite puniendus est. Dig. 49.16.6.4 Menenius 3 de re milit. Exploratores, qui secreta nuntiaverunt hostibus, proditores sunt et capitis poenas luunt. Dig. 49.16.6.5 Menenius 3 de re milit. Sed et caligatus, qui metu hostium languorem simulavit, in pari causa eis ^ eius^ est. Dig. 49.16.6.6 Menenius 3 de re milit. Si quis commilitonem vulneravit, si quidem lapide, militia reicitur, si gladio, capital admittit. Dig. 49.16.6.7 Menenius 3 de re milit. Qui se vulneravit vel alias mortem sibi conscivit, imperator hadrianus rescripsit, ut modus eius rei statutus sit, ut, si impatientia doloris aut taedio vitae aut morbo aut furore aut pudore mori maluit, non animadvertatur in eum, sed ignominia mittatur, si nihil tale praetendat, capite puniatur. per vinum aut lasciviam lapsis capitalis poena remittenda est et militiae mutatio irroganda. Dig. 49.16.6.8 Menenius 3 de re milit. Qui praepositum suum non protexit, cum posset, in pari causa factori habendus est: si resistere non potu
