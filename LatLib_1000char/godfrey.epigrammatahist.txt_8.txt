æ, pastor utrosque regis. Pes fueras claudis, cæcis imitabile lumen, Portans invalidos, qui cecidere levans. Divitiis dominus, hilaris largitor earum, Dum reficis multos, deficis ipse tibi. Os tu plebis eras, regis secretior auris, Illum subjectis, se sibi concilians. Mensis erat Jani, rapuit te tertia nonas Indiscreta trias, te super astra trahat. XVII. De Thoma archiepiscopo . Thomas præsul obit, petit alta, nec ima relinquit, Dum corpus tumulum, spiritus astra subit. Supra doctores et supra philosophantes, Philosophia suo pane refecit eum. Inprimis primum fecit custodia morum, Moribus insignem splendida fama canit. Magnificabat eum populi vox, gratia cleri, Curia regalis magnificabat eum. Una dies sole jam vertit ad arcitenentem, Cum portavit ei missa sagitta necem. XVIII. De abbate Serlone . Ecclesiæ murus cecidit Serlone cadente, Virtutis gladius, buccina justiciæ. Vera loquens, et non vanis sermonibus utens, A puero didicit seria sero loqui. Vita tenax æqui, mens provida, libera 
