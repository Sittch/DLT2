ltro amem, fac mihi caro fruaris, eum praesentem accipias et propitia curas ambias et auxilium summum ei amicis consiliis feras. Post hospitis salutem corpusque examines saepius cupio. 6 Saluta nostros amicos et decuriones et equites et inter Lares: Ita cenobatus es . . . . . . . . . . . . . . . . . tu seris finxeris . . . ad amicos 1.4 [174 Hout; 1.288 Haines] Egrilio Plariano facundissimo viro Fronto salutem. 1 Julius Aquilinum virum, si quid mihi credis, doctissimum, facundissimum, philosophiae disciplinis ad optimas artis, eloquentiae studiis ad egregiam facundiam eximie eruditum, commendo tibi quam possum studiosissime. Decet a te gravissimo et sapientissimo viro tam doctum tamque elegantem virum non modo protegi, sed etiam provehi et inlustrari. Est etiam, si quid mihi credes, Aquilinus ejusmodi vir, ut in tui ornamentis aeque ac nostro merito numerandus sit. Non dubitabis ita esse, ut dico, si eum audire disputandum de Platonicis disciplinis dignatus fueris. Perspicies pro tua p
