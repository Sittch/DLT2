s amore misit, et illaeso corpore pressit aquas. nec mora, versus amor fugit lentissima mersi pectora; Deucalion igne levatus erat. hanc legem locus ille tenet. pete protinus altam Leucada nec saxo desiluisse time!" Ut monuit, cum voce abiit. ego frigida surgo nec lacrimas oculi continuere mei. ibimus, o nymphe, monstrataque saxa petemus; sit procul insano victus amore timor. quidquid erit, melius quam nunc erit. aura, subitoâ€” et mea non magnum corpora pondus habent. tu quoque, mollis Amor, pinnas suppone cadenti, ne sim Leucadiae mortua crimen aquae. inde chelyn Phoebo, communia munera, ponam, et sub ea versus unus et alter erunt: "grata lyram posui tibi, Phoebe, poetria Sappho: convenit illa mihi, convenit illa tibi." Cur tamen Actiacas miseram me mittis ad oras, cum profugum possis ipse referre pedem? tu mihi Leucadia potes esse salubrior unda; et forma et meritis tu mihi Phoebus eris. an potes, o scopulis undaque ferocior omni, si moriar, titulum mortis habere meae? a quanto melius
