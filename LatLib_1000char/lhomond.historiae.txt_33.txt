sset in Aegyptum. Ubi sensit mortem sibi imminere, arcessito Iosepho dixit: si me amas, iura te id facturum esse quod a te petam, scilicet ut ne me sepelias in Aegypto, sed corpus meum transferas ex hac regione, et condas in sepulcro maiorum meorum. Iosephus autem: faciam, inquit, quod iubes, pater. Iura ergo mihi, ait Iacobus, te certo id facturum esse. Iosephus iuravit in verba patris. 77. Joseph présente ses deux fils à Jacob pour qu'il les bénisse. Iosephus adduxit ad patrem duos filios suos Manassem et Ephraïmum; posuit Manassem, qui natu maior erat, ad dextram senis, Ephraïmum vero minorem ad sinistram eius. At Iacobus decussans manus dextram imposuit Ephraïmo, sinistram autem Manassi, et utrique simul bene precatus est. Quod Iosephus animadvertens aegre tulit, et conatus est manus patris commutare. At pater restitit, dixitque Iosepho: scio, fili mi, scio hunc esse maiorem natu, et illum minorem; id prudens feci. Ita Iacobus Ephraïmum Manassi anteposuit. 78. Joseph rend les derni
