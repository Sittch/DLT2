nni vicem persequens. ad Anton.Pium 6 [165 Hout; 1.228 Haines] Ab Augusto rescriptum. Cum bene perspectas habeam sincerissimas in me adfectiones tuas, tum et ex meo animo non difficile credo, mi Fronto carissime, vel praecipue hunc diem quo me suscipere hanc stationem placuit a te potissimum vere religioseque celebrari. Et ego quidem et vota tua et te mente, ut par erat, repraesentavi mihi vuo malum iniquis . . . . s . . . . . . . tantam amicitiam iniquos . am . . . plus . . . . . . . . . ad Anton.Pium 7 = ad amic. 2.7 ad Anton.Pium 8 [166 Hout; 1.236 Haines] Antonino Pio Augusto Fronto. 1 Omnem operam me dedisse, sanctissime imeprator, et inpenso studio cupisse fungi proconsulari munere res ipsa testis est. Nam et de jure sortiendi, quoad incertum fuit, disceptavi et, postquam jure liberorum prior alius apparuit, eam, quae mihi remansit, splendidissimam provinciam pro electa habui. Postilla quaecumque ad instruendam provinciam adtinerent, quo facilius a me tanta negotia per amicorum c
