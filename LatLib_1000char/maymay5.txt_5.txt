 Inter barbariscas strages, et funera regum Extera, magnates Libyae, caesosque per Alpes 115 Gallorum proceres; proprio qu창 pingitur ense Rex Juba transfixus, convivia mosta cruentans, Demersusque sui Nili Ptolemaeus in undis; Monstrantur Latiae mortes, absumtaque bellis Maxima Caesareis Romanae nomina gentis. 120 Hic cum rege Jub창 Petreius, Afranius illic: Illic Torquatus moriens, hic Sulla jacebat. Nec procul hinc oculis agnoscunt flentibus ora Scipiadae, puppi jam desilientis ab alt창. Te quoque, sancte Cato, fodientem viscera dextr창, 125 Et properanti animae lacerantem vulnera cernunt. Verum, inter procerum tot mortes, una tacetur. Nec tabulae mostis monstrare Quiritibus audent Flebile Pompeii fatum, ne tanta triumphos Tristaret clades; sed mors ea sola relicta. 130 Quae tum praecipue populo expectata fuisset, Altius infixa est quaerentibus; et bene cuncti Jam, sine picturis, Magni miserabile letum, Et seriem tantae possunt memorare ruinae. Quis numerare queant variae spectacula pom
