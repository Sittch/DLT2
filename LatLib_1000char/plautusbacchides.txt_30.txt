 tibi occiperes tute ~ amare et mi ires consultum male? 565 PIST. Sanun es? MNES. Rem repperi omnem ex tuo magistro. ne nega. perdidisti me. PIST. Etiamne ultro tuis me prolectas probris? Mnes. Quid? amas Bacchidem? PIST. Duas ergo hic intus eccas Bacchides. M. Quid? duas? P. Atque ambas sorores. M. Loqueris nunc nugas sciens. PIST. Postremo, si pergis parvam mihi fidem arbitrarier, 570 tollam ego ted in collum atque intro hinc auferam. M. Immo ibo, mane. PIST. Non maneo, neque tu me habebis falso suspectum. M. Sequor.â€” ACTVS IV IV.i PARASITVS Parasitus ego sum hominis nequam atque improbi, militis, qui amicam secum avexit ex Samo. nunc me ire iussit ad eam et percontarier, 575 utrum aurum reddat anne eat secum semul. tu dudum, puere, cum illac usque isti semul: quae harum sunt aedes, pulta. adi actutum ad fores. recede hinc dierecte. ut pulsat propudium! comesse panem tris pedes latum potes, 580 fores pultare nescis. ecquis in aedibust? heus, ecquis hic est? ecquis hoc aperit ostium? 
