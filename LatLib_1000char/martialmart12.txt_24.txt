Quid, quod securo potat conviva ministro, Et casum tremulae non timuere manus? Hoc quoque non nihil est, quod propinabis in istis, Frangendus fuerit si tibi, Flacce, calix. LXXV Festinat Polytimus ad puellas; Invitus puerum fatetur Hypnus; Pastas glande natis habet Secundus; Mollis Dindymus est, sed esse non vult; Amphion potuit puella nasci. 5 Horum delicias superbiamque Et fastus querulos, Avite, malo, Quam dotis mihi quinquies ducena. LXXVI Amphora vigesis, modius datur aere quaterno. Ebrius et crudus, nil habet agricola. LXXVII Multis dum precibus Iovem salutat Stans summos resupinus usque in ungues Aethon in Capitolio pepedit. Riserunt homines, sed ipse divom Offensus genitor, trinoctiali 5 Adfecit domicenio clientem. Post hoc flagitium misellus Aethon, Cum vult in Capitolium venire, Sellas ante petit Paterclianas Et pedit deciesque viciesque. 10 Sed quamvis sibi caverit crepando, Compressis natibus Iovem salutat. LXXVIII Nil in te scripsi, Bithynice. Credere non vis Et iurare iub
