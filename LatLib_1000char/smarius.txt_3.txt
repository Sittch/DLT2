e, parum blandiris amicae?' Ausa mihi es largo dicere, vita, viro. Iam te solliciti fallunt, ingrata, labores? Ergo disce novos nunc in amore modos. Considam: constringe meos post terga lacertos, ne moveam et sedi crura tenenda liga. Altera me Siren cieas lasciva loquendo, quid valeant vatem verba, magistra, doce. Aspice iam trepidum, propius gradiaris anhelum, ebrius olfaciam corpus ut omne tuum. Basia dein simules ardenti pressa datura, proxima sed remove labra repente labris. Non magis esuriens fallacibus ille sub uvis stabat et intactas Tantalus inter aquas. Talia si sat passus ero sine fine per horas, vincula si tandem solveris arta mea, lux mea, crede mihi: tunc mox satiata dolebis me querulam nimium saepe vocasse pigrum, languida tunc rauca poteris vix voce precari: 'Blanditias nimias desine, parce, fuge!' V Rara Ratio Blanda loqui Lalage si vult, balbutit: amandum quod decus esse puto, dedecus illa vocat. Si putat esse catum , dicit me balba cacatum , nec tamen adsidue dicere f
