irmatis non occurret tibi. — Non tamen tantamvelocitatem exerceas, quæ in operibus perfectionem impediat. d. In quantitate insuper modum requiras non multa dicendo; nam in multiloquionon deest peccatum. Et Salomo in Eccl. dicit: Multas curas sequuntur somnia,et in multis sermonibus invenitur stultitia. Et alibi idem: In omni tempore,bono erit abundantia; ubi autem sunt verba plurima, ibi frequenter egestas.Et Seneca: «Nihil æque proderit nisi quiescere, et cum aliis loqui minima,secum multa.» Moderate tamen loqui et tacere debes, dicit enim Pamphilus: Nec nimium taceas, nec verba superflua dicas. Audias ergo plurima, respondeas vero pauca. Nam ut ait Socrates: In omnibusplacere poteris, si gesseris optima et locutus fueris pauca. e. In qualitate denique loquendi modum requiras, scilicet dicendo bene.Scriptum est enim: Principium amicitiæ est bene loqui, male dicere veroexordium inimicitiarum. Dicenda igitur sunt verba læta, honesta, lucida,simplicia; plano ore, vultu quieto, facie comp
