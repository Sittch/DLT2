las animus admittit preces, Nouamque poenam sceleribus quaerit parem. Et esse par quae poterit? Infanti quoque Decreta mors est. Fata quis tam tristia Sortitus unquam? uideram nondum diem, 245 Uterique nondum solueram clusi moras; Et iam timebar. Protinus quosdam editos Nox occupauit, et nouae luci abstulit. Mors me antecessit. Aliquis intra uiscera Materna letum praecoquis fati tulit: 250 Sed numquid et peccauit? Abstrusum, abditum, Dubiumque an essem, sceleris infandi reum Deus egit. Illo teste damnauit parens, Calidoque teneros transuit ferro pedes, Et in alta nemora pabulum misit feris, 255 Auibusque saeuis, quas Cithaeron noxius Cruore saepe regio tinctas alit. Sed quem deus damnauit, abiecit pater, Mors quoque refugit. Praestiti Delphis fidem Genitorem adortus impia straui nece. 260 Hoc alia pietas redimet: occidi patrem, Sed matrem amaui. Proloqui hymenaeum pudet. Taedasque nostras: has quoque inuitum pati Te toge poenas; facinus ignotum, efferum, Inusitatum effare, quod populi 
