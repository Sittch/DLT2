si qua etiam nunc restant integra, praecepto magistratuum destrui collocationeque venerandae christianae religionis signi expiari praecipimus, scientibus universis, si quem huic legi aput competentem iudicem idoneis probationibus illusisse constiterit, eum morte esse multandum. dat. xviii kal. dec. constantinopoli theodosio xv et valentiniano iiii aa. conss. (435 nov. 14). CTh.16.11.0. De religione CTh.16.11.1 [=brev.16.5.1] Impp. arcad. et honor. aa. apollodoro proconsuli africae. quoties de religione agitur, episcopos convenit agitare; ceteras vero causas, quae ad ordinarios cognitores vel ad usum publici iuris pertinent, legibus oportet audiri. dat. xiii. kal. sept. patavio, theodoro v. c. cos. haec lex interpretatione non indiget. CTh.16.11.2 Imppp. arcadius, honorius et theodosius aaa. diotimo proconsuli africae. edictum, quod de unitate per africanas regiones clementia nostra direxit, per diversa proponi volumus, ut omnibus innotescat dei omnipotentis unam et veram fidem catholic
