quem, modum certum debemus servare ante reffectionem et in reffectione et post reffectionem. Ante refectionem debemus observare septem, que hiis versibus continetur: "Sit timor in dapibus, benedictio, lectio, tempus, sermobrevis, vultus ylaris pars detur egenis." Timorem certe habere debemus, cum dapes nobis apponuntur, ne forte nimis comedamus vel in aliquo Deum offendamus, iuxta illud:"Beatus homo, qui semper erit pavidus." Si ei Adam timuisset de Paradiso iectus non fuisset. Benedictio intervenire debet, iuxta illud: "Benedixit, et fregit." Lectio et tempus intervenire debent, quia debemus, si religiosi sumus, facere legi ante nostram presentiam, et sacram oram terciamexpectare, antequam ineamus convivia: ut de hiis duobus legitur in Decretis XLIIII-dic "Non liceat." Sermo vero brevis debet adesse, juxta illud "in multiloquio non deesse peccatum," et etiam secundum Catonem, qui ait: "Loquerepauca in convivio." Vultum vero ylarem debemus habere secundum Beatum Paulum dicentem: "Ylare
