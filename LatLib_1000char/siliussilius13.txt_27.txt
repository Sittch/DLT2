sae foliis: saeuit stridoribus arbor. 600 has inter formas coniunx Iunonis Auernae suggestu residens cognoscit crimina regum. stant uincti, seroque piget sub iudice culpae: circum errant Furiae Poenarumque omnis imago. quam uellent numquam sceptris fulsisse superbis! 605 insultant duro imperio non digna nec aequa ad superos passi manes, quaeque ante profari non licitum uiuis, tandem permissa queruntur. tunc alius saeuis religatur rupe catenis, ast alius subigit saxum contra ardua montis, 610 uipereo domat hunc aeterna Megaera flagello. talia letiferis restant patienda tyrannis. sed te maternos tempus cognoscere uultus, cuius prima uenit non tardis passibus umbra.' Astabat fecunda Iouis Pomponia furto. 615 namque ubi cognouit Latio surgentia bella Poenorum Venus, insidias anteire laborans Iunonis fusa sensim per pectora patrem implicuit flamma. quae ni prouisa fuissent, Sidonia Iliacas nunc uirgo accenderet aras. 620 ergo ubi gustatus cruor admonuitque Sibylla et dedit alternos ambobus 
