ententia, qui suis amicis narrat recte res suas; nam omnibus amicis meis idem unum convenit, 1340 ut me suspendam, ne addicar Agorastocli. AG. Leno, eamus in ius. LYC. Opsecro te, Agorastocles, suspendere ut me liceat. HAN. In ius te voco. LYC. Quid tibi mecum autem? HAN. Quia hasce aio liberas ingenuasque esse filias ambas meas; 1345 eae sunt surruptae cum nutrice parvolae. LYC. Iam pridem equidem istuc scivi, et miratus fui, neminem venire qui istas adsereret manu. [meae quidem profecto non sunt. ANTAM. Leno, in ius eas. LYC. De prandio tu dicis. debetur, dabo.] 1350 AG. Duplum pro furto mi opus est. LYC. Sume hinc quid lubet. HAN. Et mihi suppliciis multis. LYC. Sume hinc quid lubet: [ ANTAM. Et mihi quidem mina argenti. LY. Sume hinc quid lubet.] collo rem solvam iam omnibus, quasi baiolus. [ AG. Numquid recusas contra me? LYC. Haud verbum quidem. 1355 AG. Ite igitur intro, mulieres. sed patrue mi, tuam, ut dixisti, mihi desponde filiam. HAN. Haud aliter ausim. ANTAM. Bene vale. AG
