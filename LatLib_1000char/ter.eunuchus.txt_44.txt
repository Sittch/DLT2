quam armis sapientem decet. qui scis an quae iubeam sine vi faciat? GN. di vostram fidem, 790 quantist sapere! numquam accedo quin abs te abeam doctior. THR. Thai', primum hoc mihi responde: quom tibi do istam virginem, dixtin hos dies mihi soli dare te? TH. quid tum postea? THR. rogitas? quae mi ante oculos coram amatorem adduxti tuom . . TH. quid cum illoc agas? THR. et cum eo clam te subduxti mihi? 795 TH. lubuit. THR. Pamphilam ergo huc redde, nisi vi mavis eripi. CH. tibi illam reddat aut tu eam tangas, omnium . . ? GN. ah quid agis? tace. THR. quid tu tibi vis? ego non tangam meam? CH. tuam autem, furcifer? GN. cave sis: nescis quoi maledicas nunc viro. CH. non tu hinc abis? scin tu ut tibi res se habeat? si quicquam hodie hic turbae coeperis, 800 faciam ut hui(u)s loci di<ei>que meique semper memineris. GN. miseret t<ui> me qui hunc tantum hominem facias inimicum tibi. CH. diminuam ego caput tuum hodie, nisi abis. GN. <ai>n vero, canis? sicin agis? THR. quis tu homo es? quid tib
