ad militiam admittantur nec administratoris vel iudicis honore decorentur. dat. vii id. dec. d. n. theodosio a. vii et palladio conss. (416 dec. 7). CTh.16.10.22 Idem aa. asclepiodoto praefecto praetorio. post alia: paganos qui supersunt, quamquam iam nullos esse credamus, promulgatarum ....Iam dudum praescripta compescant. et cetera. dat. v id. april. constantinopoli asclepiodoto et mariniano conss. (423 apr. 9). CTh.16.10.23 Idem aa. asclepiodoto praefecto praetorio. post alia: paganos qui supersunt, si aliquando in execrandis daemonum sacrificiis fuerint comprehensi, quamvis capitali poena subdi debuerint, bonorum proscriptio ac exilium cohercebit. dat. vi id. iun. constantinopoli asclepiodoto et mariniano conss. (423 iun. 8). CTh.16.10.24pr. Idem aa. asclepiodoto praefecto praetorio. post alia: manichaeos illosque, quos pepyzitas vocant, nec non et eos, qui omnibus haereticis hac una sunt persuasione peiores, quod in venerabili die paschae ab omnibus dissentiunt, si in eadem amenti
