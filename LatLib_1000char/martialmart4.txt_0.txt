ma dies et luce sacratior illa conscia Dictaeum qua tulit Ida Iouem, longa, precor, Pylioque ueni numerosior aeuo semper et hoc uoltu uel meliore nite. Hic colat Albano Tritonida multus in auro 5 perque manus tantas plurima quercus eat; hic colat ingenti redeuntia saecula lustro et quae Romuleus sacra Tarentos habet. Magna quidem, superi, petimus, sed debita terris: pro tanto quae sunt inproba uota deo? 10 2 Spectabat modo solus inter omnes nigris munus Horatius lacernis, cum plebs et minor ordo maximusque sancto cum duce candidus sederet. Toto nix cedidit repente caelo: 5 albis spectat Horatius lacernis. 3 Aspice quam densum tacitarum uellus aquarum defluat in uoltus Caesaris inque sinus. Indulget tamen ille Ioue, nec uertice moto concretas pigro frigore ridet aquas, sidus Hyperborei solitus lassare Bootae 5 et madidis Helicen dissimulare comis. Quis siccis lasciuit aquis et ab aethere ludit? Suspicor has pueri Caesaris esse niues. 4 Quod siccae redolet palus lacunae, crudarum nebulae
