bus et horum duorum ea esset autoritas, ut tam sacris tam eruditis uiris nolle accedere summa sit impietas. [118,1131] Sed ita ab ethnicis abstinent barbari, ut ne sacros quidem attingant, aut si tangunt, contaminent. [118,1132] Imo, quod indignius est, iam Hieronymum non in theologorum numero, sed oratorum ponunt atque e suo sacrosancto senatu depulsum grammaticis annumerant, ipsi nescio quorum confusissimis collectaneis ac summulis insenescunt, nihil eruditum existimantes, nisi quod idem sit barbarum. [118,1133] Et cum tantos duces utcunque sequamur, ueniant et apostolicum nobis illud cantitent: "non altum sapientis scientia inflat". [118,1134] Si theologi uideri cupiunt, quin illud potius proferunt: "Estote prudentes sicut serpentes et simplices sicut columbae" non sicut asini, tardi, inertes, ignaui. [118,1135] Cur non illud: "Malicia paruuli estote, sensibus autem perfecti". [118,1136] Cur non illud: "Sapientia uincit maliciam et sapientiam stulti despiciunt". [118,1137] Cur non i
