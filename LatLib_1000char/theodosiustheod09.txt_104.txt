3] febr. 25). CTh.9.34.3 Idem a. ad ianuarinum agentem vicariam praefecturam. ut accusatoribus patientia praebenda est, si quem persequi in iudicio volunt, ita famosis libellis fides habenda non est nec super his ad nostram scientiam referendum, cum eosdem libellos flammis protinus conducat aboleri, quorum auctor nullus existit. proposita prid. non. dec. romae constantino a. vi et constantino caes. conss. (320 dec. 4). CTh.9.34.4 Idem a. ad dionysium. famosa scriptio libellorum, quae nomine accusatoris caret, minime examinanda est, sed penitus abolenda. nam qui accusationis promotione confidat, libera potius intentione quam captiosa atque occulta conscriptione alterius debet vitam in iudicium devocare. proposita tyro xii kal. nov. ianuarino et iusto conss. (328 oct. 21). CTh.9.34.5 Imp. constantius a. ad afros. libellis quos famosos vocant, si fieri possit, abolendis inclytus pater noster providit et huiusmodi libellos ne in cognitionem quidem suam vel publicam iussit admitti. non igit
