 quam non nocens examinanda; regis ubi petitur caput. 3720 Trahitur Epicharis a Tigellino. NERO nunc otacoustas advoco, sagaces canes; quid his, quid illis, ore, vel mente haereat. odere me, quos odi, et equites, et patres: timeor, et illos timeo: nec in isto nihil: 3725 nec fama temere nascitur: in omnes domos, fora, rura volitet miles. insideat mare, maenia: frequensque muniat nostrum latus Germanus. illi, ut extero, maior Ãždes. [Actus II, scena 3] NERO DUM CONSULTAT, MILICHUS, UXOR MILICHI, <EPAPHRODITUS,> MOX SCEVINUS, <FENIUS RUFUS> UXOR timenda multa: si taces, totus peris. 3730 videre et alii; si siles unus, nihil proderit: at unus si refers, unum penes praemia futura, primus ubi prodis scelus. defer; nec ultra differ: aut refer, aut peri. MIL. addubito: sed agam: nec mora. EPAPH. quid istas fores, 3735 plebeie? MIL. non plebeia, sed magna affero. NERO quae res? MIL. initur in tuam, o Caesar, necem pactio. NERO quis illam? MIL. nempe patronus meus Scevinus. NERO accersatur. Trah
