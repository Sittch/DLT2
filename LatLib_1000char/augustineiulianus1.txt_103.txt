vicia tua; audi non Pelagium, sed Ambrosium. Etiam Pauli caro , inquit, corpus mortis erat, sicut ipse ait: "Quis me liberabit de corpore mortis huius?" 145 . Audi non Caelestium, sed Gregorium: Intra nosmetipsos , inquit, propriis vitiis ac passionibus impugnamur, et die noctuque ignitis stimulis corporis humilitatis huius et corporis mortis urgemur, nunc latenter, nunc etiam palam, provocantibus ubique et irritantibus rerum visibilium illecebris, luto hoc faecis, cui inhaesimus, caeni sui fetorem venis capacioribus exhalante; sed et lege peccati, quae est in membris nostris, legi spiritus repugnante 146 . His tu luminibus caelestis civitatis oblatrans: Corpus mortis , inquis, peccata dixit esse, non carnem ; negans Apostolum hoc ad mortalitatem nostri corporis retulisse: Quam caro , inquis, animalium de naturae institutione suscepit . Hoc enim sapis, quod Pelagius in iudicio Palaestino ficto corde damnavit, Adam scilicet mortalem factum, ita ut sive peccaret, sive non peccaret, morit
