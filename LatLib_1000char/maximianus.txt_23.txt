ibus numerare capillos, 25 grande erat in niueo pulla colore coma. urebant oculos stantes duraeque papillae et quas astringens clauderet una manus. ah, quantum mentem stomachi fultura mouebat atque sub exhausto pectore pingue femur! 30 terrebar teneros astringere fortiter artus: uisa per amplexus ossa sonare meos ‘grandia’ clamabat ‘tua nunc me brachia laedunt: non tolerant pondus subdita membra tuum.’ dirigui, quantusque fuit calor ille recessit 35 et nata est uenae causa pudenda meae. non lac sic durum permixta coagula reddunt nec liquidi mollis spuma liquoris erit. succubui, fateor, Graiae tunc nescius artis, succubui Tusca simplicitate senex. 40 qua defensa suo superata est Hectore Troia unum non poterat fraus superare senem? muneris iniuncti curam studiumque reliqui deditus imperiis, saeue Cupido, tuis. nec memorare pudet tali me uulnere uictum: 45 sudbitus his flammis Iuppiter ipse fuit. set mihi prima quidem nox affuit ac sua soluit munera, grandaeuo uix subeunda uiro proxima de
