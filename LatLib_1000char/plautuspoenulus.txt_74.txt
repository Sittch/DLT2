faxint. ANTAM. Sic est: hodie cenabis toris. 1400 aurum argentum collum, leno, tris res nunc debes simul. HAN. Quid me <in> hac re facere deceat, egomet mecum cogito. si volo hunc ulcisci, litis sequar in alieno oppido, quantum audivi ingenium et mores eius quo pacto sient. ADELPH. Mi pater, ne quid tibi cum istoc rei sit pessumo, obsecro. 1405 ANTER. Ausculta sorori. abi, diiunge inimicitias cum improbo. HAN. Hoc age sis, leno. quamquam ego te meruisse ut pereas scio, non experiar tecum. AGOR. Neque ego; si aurum mihi reddes meum, leno, quando ex nervo emissu'sâ€” compingare in carcerem. LYC. Iamne autem ut soles? ANTAM. Ego, Poene, tibi me purgatum volo. 1410 si quid dixi iratus advorsum animi tui sententiam, id uti ignoscas quaeso; et quom istas invenisti filias, ita me di ament <ut> mihi volup est. HAN. Ignosco et credo tibi. ANTAM. Leno, tu autem amicam mihi des facito aut [auri] mihi reddas minam. LYC. Vin tibicinam meam habere? ANTAM. Nil moror tibicinam; 1415 nescias, utrum ei ma
