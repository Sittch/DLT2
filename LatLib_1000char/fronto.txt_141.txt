rgo magister meus jam nobis et patronus erit! Equidem possum securus esse, cum duas res animo meo carissumas secutus sim, rationem veram et sententiam tuam. Di velint, ut semper, quod agam, secundo judicio tuo, mi magister, agam. 2 Vides quid horae tibi rescribam. Nam post consultationem amicorum in hoc tempus collegi sedulo ea, quae nos moverant, ut domino meo prescriberem faceremque eum nobis in isto quoque negotio praesentem. Tum demum ἐγὼ θαρσήσω τοῖς βεβουλευμένοις, cum fuerint ab illo comprobata. Orationem qua causam nostram defendisti Faustinae comfestim ostendam et agam gratias ei, quod mihi talis epistula tua legenda ex isto negotio nata est. Bone et optime magister, vale. M. Frontonis epistularum ad Antoninum imperatorem et invicem liber III [plures paginae desunt] ad Anton.Imp. 3.1 [96 Hout; 2.158 Haines] <Domino meo.> 1 <...>tatem historias opera apta neque illam moderationem orationi accomdatam; figuras etiam, quas Graeci σχήματα vocant illum historiae, hunc orationi congr
