consuetudini conducat. So. Ergo, salutata Halcyone, progredi iam ad asty tempus est e Phalerico. Chaer. Nulla quidem in me est mora. [Sequitur excerptum ex annotationibus ad editionem Bipontinam] Halcyonem Leonis philosophi Academici esse, testantur Athen. II, & LaÃ«rt. in Plat. Nec Platoni hic dialogus elapsus est, sicut nonnulli putant, quos Socratis persona in errorem pellexit. Occasio Dialogi a cantu Alcedinis. Pulcherrimum est commentum, in quo splendide de immensa summi atque aeterni principis potestate disseritur, deque divinis rebus. COGN. Non est Luciani, sed Leonis Academici, si Antonio Mureto sua stat fides. Or. IV. Luciani quidem prorsus non esse, tum lenta & oscitans, tum sententiarum levitas, & argumentorum frigus, & delirationes arguunt fatis. MARCIL. Halcyon quidem non est Luciani ex animi sententia loquentis, quippe Epicurei, & forte ex deterrimo Epicureorum genere, qui malos mores cum prava doctrina coniungebant: sed posset esse Luciani animi causa Platonicum agentis. 
