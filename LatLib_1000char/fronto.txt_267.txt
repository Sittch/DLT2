rudentia intelligentiaque summam in dicendo copiam, luculentissimum verborum apparatum, maximam frequentiam sententiarum. 2 Quom haec ita esse deprehenderis, scito amplius esse in hominis moribus, tanta probitate est et verecindia. Maximi concursus ad audiendum eum Romae saepe facti sunt. Plurimi nostri ordinis viri facundiam ejus non modo probant, sed arte mejus etiam admirantur. Officio necessario inductus est, ut hinc proficiscerentur ad consolandam consobrinam suam casu gravi adflictam. Quantumcumque Aquilino meo honoris tribueris, id te mihi tribuisse existimato. ad amicos 1.5 [174 Hout; 1.290 Haines] Fronto Claudio Juliano salutem. 1 Cuperemus profecto, mi Naucelli carissime, eo nos fato praeditos, ut, si mihi liberi etiam virilis sexus nati fuissent eorumque aetas hoc potissimum tempore ad munia militiae fungenda adolesceret, quo tempore tu provinciam cum exercitu administrares, uti sub te mei liberi stipendia mererent. 2 Non longe aberit, quin hoc, quod uterque cuperemus, evene
