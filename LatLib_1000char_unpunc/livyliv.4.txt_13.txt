tricios desperatio primo inritata plebe apiscendi honoris deinde indignatio si cum his gerendus esset honos deterreret Postremo coacti tamen a primoribus petiere ne cessisse possessione rei publicae viderentur Euentus eorum comitiorum docuit alios animos in contentione libertatis dignitatisque alios secundum deposita certamina incorrupto iudicio esse tribunos enim omnes patricios creavit populus contentus eo quod ratio habita plebeiorum esset Hanc modestiam aequitatemque et altitudinem animi ubi nunc in uno inueneris quae tum populi universi fuit   Anno trecentesimo decimo quam urbs Roma condita erat primum tribuni militum pro consulibus magistratum ineunt A Sempronius Atratinus L Atilius T Cloelius quorum in magistratu concordia domi pacem etiam foris praebuit Sunt qui propter adiectum Aequorum Volscorumque bello et Ardeatium defectioni Veiens bellum quia duo consules obire tot simul bella nequirent tribunos militum tres creatos dicant sine mentione promulgatae legis de consulibus cre
