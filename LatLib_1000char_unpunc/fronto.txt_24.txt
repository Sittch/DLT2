 est amicienda Facies istud et temperaberis modo temperamentoque optimo Sic enim auguror Quicquid egregie umquam in eloquentia factum sit te id perfecturum Tanto ingenio studium vel sine studio solum ingenium egregiam gloriam pepererit Certum habeo te domine aliquantum temporis etiam prosae orationi scribendae impertire Nam etsi aeque pernicitas equorum exercetur sive quadripedo currant atque exerceantur sive tolutim attamen ea quae magis necessaria frequentius sunt experiunda Jam enim non ita tecum ago ut te duos et viginti annos natum cogiem qua aetate ego vixdum quicquam veterum lectione attigeram Deorum et tua virtute profectum tantum in eloquentia adsecutus es quantus senioribus ad gloriam sufficat et quod es difficillimum in omni genere dicendi Nam epistulae tuae quae adsidue scripsisti mihi satis ostendunt quid etiam in istis remissioribus et Tullianis facere possis Pro Polemone rhetore quem mihi tu in epistula tua proxime exhibuisti Tullianum ego in oratione quam in senatu reci
