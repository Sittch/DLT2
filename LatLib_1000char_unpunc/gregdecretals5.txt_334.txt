 erat aliquatenus audiendus utpote qui per dilectos filios archipresbyterum magistrum scholarum et magistrum P Parvum canonicum Bituricenses iudices delegatos a nobis sententia erat excommunicationis adstrictus pro eo quod ad mandatum eorum Hugonem clericum in canonicum Fayensem admittere recusabat Quumque postmodun idem Bocardus super absolutione sua literas eorundem iudicum praesentasset adversa pars eos coepit arguere falsitatis eo quod clausula finalis earum tam in incausti colore quam in literarum forma a scriptura reliqua discordabat allegans eundem B tanquam reum criminis falsitatis ab intentione sua penitus repellendum Porro post contentiones multiplices et diversas iudices ipsi de voluntate partium testes tam super principali quam incidentibus receperunt Sed eodem B postmodum ad nostram audientiam appellante iudices ipsi partes cum attestationibus et actis iudicii sigillis propriis consignatis ad nostram praesentiam remiserunt Partes itaque propter hoc nuper apud sedem apostol
