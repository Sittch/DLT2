 a me scibas pistrinum in mundo tibi cum ea mussitabas PS Scibam SIM Quin dictum est mihi PS Quia illud malum aderat istuc aberat longius illud erat praesens huic erant dieculae SIM Quid nunc agetis nam hinc quidem a me non potest argentum auferri qui praesertim senserim ne quisquam credat nummum iam edicam omnibus PS Numquam edepol quoiquam supplicabo dum quidem tu vives tu mihi hercle argentum dabis abs te equidem sumam SIM Tu a me sumes PS Strenue SIM Excludito mi hercle oculum si dedero PS Dabis iam dico ut a me caveas SIM Certe edepol scio si apstuleris mirum et magnum facinus feceris PS Faciam SIM Si non apstuleris PS Virgis caedito sed quid si apstulero SIM Do Iovem testem tibi te aetatem impune habiturum PS Facito ut memineris SIM Egon ut cavere nequeam cui praedicitur PS Praedico ut caveas dico inquam ut caveas cave em istis mihi tu hodie manibus argentum dabis CAL Edepol mortalem graphicum si servat fidem PS Servitum tibi me abducito ni fecero CAL Bene atque amice dicis nam n
