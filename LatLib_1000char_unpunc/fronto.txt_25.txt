tavi philosophum reddidi nisi me opinio fallit peratticum Ain quid judicas Marce quemadmodum tibi videtur fabula Polemonis a me descripta Plane multum mihi facetiarum contulit istic Horatius Flaccus memorabilis poeta mihique propter Maecenatem ac Maecenatianos hortos meos non alienus Is namque Horatius Sermonum libro secundo fabulam istam Polemonis inseruit si recte memini hisce versibus Mutatus Polemon ponas insignia morbi fasciolas cubital focalia potus ut ille dicitur ex collo furtim carpsisse coronas postquam est inpransi correptus voce magistri Versus quos mihi miseras remisi tibi per Victorinum nostrum atque ita remisi Chartam diligenter lino transui et ita linum obsignavi ne musculus iste aliquid aliqua rimari possit Nam mihi ipse de tuis hexametris numquam quicquam impertivit ita est malus ac malitiosus Sed ait te de industria cito et cursim hexametros tuos recitare Eo se memoriae mandare non posse Remuneratus est igitur a me mutuo paria paribus habet ne ullum hinc versum audir
