est quod Damascenus dicit quod angeli dum sunt in caelo non sunt in terra Respondeo dicendum quod angelus est virtutis et essentiae finitae Divina autem virtus et essentia infinita est et est universalis causa omnium et ideo sua virtute omnia contingit et non solum in pluribus locis est sed ubique Virtus autem angeli quia finita est non se extendit ad omnia sed ad aliquid unum determinatum Oportet enim quidquid comparatur ad unam virtutem ut unum aliquid comparari ad ipsam Sicut igitur universum ens comparatur ut unum aliquid ad universalem Dei virtutem ita et aliquod particulare ens comparatur ut aliquid unum ad angeli virtutem Unde cum angelus sit in loco per applicationem virtutis suae ad locum sequitur quod non sit ubique nec in pluribus locis sed in uno loco tantum Circa hoc tamen aliquid decepti sunt Quidam enim imaginationem transcendere non valentes cogitaverunt indivisibilitatem angeli ad modum indivisibilitatis puncti et inde crediderunt quod angelus non posset esse nisi in l
