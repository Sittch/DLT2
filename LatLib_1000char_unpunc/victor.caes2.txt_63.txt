ntes monitos sacravisse ut Latine intellegimus a deo datum De hoc etiam oraculo in Asia divulgatum est eum Valenti successurum cuius nomen e Q et E et O atque D Graecis litteris initiaretur Qua cognatione principii deceptus Theodorus cum sibi imperium deberi praesumeret scelestae cupidinis supplicia persolverat Fuit autem Theodosius propagator reipublicae atque defensor eximius Nam Hunnos et Gothos qui eam sub Valente defatigassent diversis proeliis vicit Cum Persis quoque petitus pacem pepigit Maximum autem tyrannum qui Gratianum interfecerat et sibi Gallias vindicabat apud Aquileiam exstinxit Victoremque eius filium intra infantiae annos a Maximo patre Augustum factum necavit Eugenium quoque tyrannum atque Arbogasten superavit deletis eorum decem milibus pugnatorum Hic etenim Eugenius confisus viribus Arbogastis postquam apud Viennam Valentinianum exstinxerat regnum invasit sed mox simul cum vita imperium perdidit Fuit autem Theodosius moribus et corpore Traiano similis quantum scrip
