ignum priores secundani se porta eiecerunt   Iam hi extra uallum pugnabant quarta legione in porta haerente cum alius tumultus ex auersa parte castrorum est exortus in portam quaestoriam inruperant Galli resistentesque pertinacius occiderant L Postumium quaestorem cui Tympano fuit cognomen et M Atinium et P Sempronium praefectos socium et ducentos ferme milites capta ab ea parte castra erant donec cohors extraordinaria missa a consule ad tuendam quaestoriam portam et eos qui intra uallum erant partim occidit partim expulit castris et inrumpentibus obstitit eodem fere tempore et quarta legio cum duabus extraordinariis cohortibus porta erupit ita simul tria proelia circa castra locis distantibus erant clamoresque dissoni ad incertos suorum euentus a praesenti certamine animos pugnantium auertebant usque ad meridiem aequis uiribus ac prope pari spe pugnatum est labor et aestus mollia et fluida corpora Gallorum et minime patientia sitis cum decedere pugna coegisset in paucos restantes impe
