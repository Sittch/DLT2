DE SANCTO MACARIO Macarius abbas descendit per vastitatem deserti et intravit dormire in monumentum ubi sepulta erant corpora paganorum et exrraxit unum corpus sub caput suum tamquam pulvinarium Daemones autem volentes eum terrere vocabant quasi unam mulierem dicentes Surge et veni nobiscum ad balneum Et alter daemon sub ipso tamquam ex mortuo illo dicebat Peregrinum quendam habeo super me non possum venire Ille autem non expavit sed respondebat corpori illi dicens Surge et vade si potes Et audientes daemones fugerunt voce magna clamantes Vicisti nos domine Dum aliquando abbas Macarius in palude ad cellam suam praeteriret occurrit ei diabolus cum falce messoria et volens eum cum falce percutere non potuit Et dixit ei Multam violentiam patior a te Macari quia non possum praevalere adversum te Ecce enim quidquid tu facis et ego facio Ieiunas tu et ego penitus non comedo vigilas tu et ego modo non dormio Unum est solummodo in quo me superas Et dixit abbas Quid est illud Cui ille Humilitas
