 quo cum septem ab uno surgerent illud significare videbatur quod ab uno Spiritu septem gratiarum dona dividantur Nec minus et arcam opere eleganti decoravit in qua virgam et manna id est sanctorum reliquias operuit Coronas quoque non minima inpensa fabrefactas in aecclesiae decus suspendit Quam fenestris diversas continentibus historias dilucidatam campanis mugientibus acsi tonantem dedit  Canonicos etiam qui in propriis hospiciis degentes tantum sua curabant jure communicatis vivere instruxit Unde et claustrum monasterio addidit in quo die morantes cohabitarent necnon et dormitorium ubi noctu in silentio quiescerent refectorium quoque ubi de communi considentes reficerentur Legesque ascripsit ut orationis tempore in ecclesia nihil nisi signo peterent praeter quod necessitatis afferret inpulsio Cibum una taciturni caperent post prandium in gratiarum actione laudes Deo decantarent Completorio vero expleto silentium usque laudes matutinas nullatenus violarent Jam horoscopo pulsante exci
