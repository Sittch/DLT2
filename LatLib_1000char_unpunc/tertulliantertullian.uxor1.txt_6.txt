nt cum illo sermocinantur illum diebus et noctibus tractant Orationes suas uelut dotes Domino assignant ab eodem dignationem uelut munera maritalia quotienscumque desiderant consequuntur Sic aeternum sibi bonum donum Domini occupauerunt ac iam in terris non nubendo de familia angelica deputantur  Talium exemplis feminarum ad aemulationem te continentiae exercens spiritali affectione carnalem illam concupiscentiam humabis temporalia et uolatica desideria formae uel aetatis immortalium bonorum compensatione delendo  Ceterum saecularis concupiscentia causas habet gloriam cupiditatem ambitionem insufficientiam per quas necessitatem nubendi subornat uidelicet caelestia repromittens dominari in aliena familia alienis opibus incubare cultum de alieno extorquere sumptum quem non sentias caedere  Haec procul a fidelibus quibus nulla cura tolerandae uitae nisi si diffidimus de promissis Dei qui lilia agri tanta gratia uestit qui uolatilia caeli nulla ipsorum labore pascit qui prohibet de crastin
