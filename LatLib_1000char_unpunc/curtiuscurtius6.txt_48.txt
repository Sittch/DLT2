idisti mihi absolutus sum si pepercisti dimissus vel iudicium tuum serva Quid hac proxima nocte qua digressus sum a mensa tua feci quod novum facinus delatum ad te mutavit animum tuum Gravi sopore adquiescebam cum me malis indormientem meis inimici vinciendo excitaverunt Vnde et parricidae et proditori tam alti quies somni Scelerati conscientia obstrepente condormire non possunt agitant eos Furiae non consummato modo sed etiam cogitato parricidio At mihi securitatem primum innocentia mea deinde tua dextera obtulerat non timui ne plus alienae crudelitati apud te liceret quam clementiae tuae Sed ne te mihi credidisse paeniteat res ad me deferebatur a puero qui non testem non pignus indicii exhibere poterat inpleturus omnes metu si coepisset audiri Amatoris et scorti iurgio interponi aures meas credidi infelix et fidem eius suspectam habui quod non ipse deferret sed fratrem potius subornaret timui ne negaret mandasse se Cebalino et ego viderer multis amicorum regis fuisse periculi causa S
