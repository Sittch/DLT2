a nulla est certitudo sed potius incerta et inordinata confusio in vituperium principantis Item absurdum est et penitus alienum a regia nobilitate prohibere cursum verae et bonae monetae regni et ex cupiditate praecipere immo cogere subditos ad utendum minus bona moneta quasi velit dicere quod bona est mala et e converso cum tamen talibus dictum est a Domino per prophetam Vae vobis qui bonum dicitis malum et malum bonum Isai  Et iterum dedecus est principi irrevereri praedecessores suos nam quisque tenetur ex dominico praecepto honorare parentes ipse autem progenitorum videtur detrahere honori quando bonam monetam eorum abrogat et facit eam cum eorum imagine scindere et loco monetae aureae quam ipsi fabricaverunt facit monetam aeneam in parte Quod videtur fuisse figuratum in III Regum ubi legitur quod rex Roboam abstulit scuta aurea quae fecerat pater eius Salomon pro quibus fecit scuta aenea Idem quoque Roboam perdidit quinque partes populi sui pro eo quod ipse voluit in principio nim
