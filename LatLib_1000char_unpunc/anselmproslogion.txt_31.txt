 sit illud bonum Si enim singula bona delectabilia sunt cogita intente quam delectabile sit illud bonum quod continet iucunditatem omnium bonorum et non qualem in rebus creatis sumus experti sed tanto differentem quanto differt creator a creatura Si enim bona est vita creata quam bona est vita creatrix Sic iucunda est salus facta quam iucunda est salus quae facit omnem salutem Si amabilis est sapientia in cognitione rerum conditarum quam amabilis est sapientia quae omnia condidit ex nihilo Denique si multae et magnae delectatione sunt in rebus delectabilibus qualis et quanta delectatio est in illo qui fecit ipsa delectabilia Quae et quanta bona fruentibus eo O qui hoc bono fruetur quid illi erit et quid illi non erit Certe quidquid volet erit et quod nolet non erit Ibi quippe erunt bona corporis et animae qualia nec oculus vidit nec auris audivit nec cor hominis  Kor  cogitavit Cur ergo per multa vagaris homuncio quaerendo bona animae tuae et corporis tui Ama unum bonum in quo sunt omn
