tuae famaeque juxta quam meae consultum cupiam Volumnius Serenus Concordiensis si nihil in iis quae apud me commemoravit verae rei dempsit aut addidit jure meritoque utetur me apud te vel patrono vel precatore Quodsi ultra epistulae modum videbor progressus eo eveniet quod res postulat ut cum epistula conjuncta sit quaedam causidicatio Rem omnem ita ut mihi Volumnius exposuit proponam simul et quidque verumne sit rogabo Estne lege coloniae Concordiensium cautum ne quis scribam faxit nisi eum quem decurionem quoque recte facere possit Fueruntne omnes et sunt ad hoc locorum quibus unquam scriptus publicus Concordiae datus est decuriones Factusne est Volumnius decreto ordinis scriba et decurio Pensiones plurimas ad quartam usque ob decurionatum dependitne Ususne est per quinque et quadraginta annos omnibus decurionum praemis commodisque in cenis publicis in curia in spectaculis Cenavitne seditne ut decurio censuitne Si quo usus fuit publice legando legatusne est Volumnius saepenumero Estn
