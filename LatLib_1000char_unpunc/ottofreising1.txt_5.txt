raiectensis episcopi et Arnaldi Coloniensis episcopi LXVIII Conradus ad inferiores partes Reni proficiscitur LXIX Quomodo post auditam causam Traiectensium in Baioariam ingressus est LXX Quomodo terminatis omnibus diem obiit et ubi sepultus est Expliciunt capitula Incipit proemium sequentis operis Omnium qui ante nos res gestas scripserunt haec ut arbitror fuit intentio virorum fortium clara facinora ob movendos hominum ad virtutem animos extollere ignavorum vero obscura facta vel silentio subprimere vel si ad lucem trahantur ad terrendas eorumdem mortalium mentes promendo ponere Unde hoc tempore scribentes quodammodo iudico beatos dum post turbulentiam preteritorum non solum pacis inaudita reluxit serenitas sed et quod ob victoriosissimi principis virtutes tanta Romani imperii pollet auctoritas ut et sub eius principatu gens vivens humiliter silendo conquiescat et barbarus quique vel Grecus extra terminos ipsius positus auctoritatis eius pondere pressus contremiscat Fateor dum ante al
