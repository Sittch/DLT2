 eis differunt poenitere Veniet procul dubio mors super illos et descendent in infernum viventes quoniam nequitia in hospitiis et in medio mentis eorum Certe si sane saperes quando te ad sui concupiscentiam res istae mundanae sollicitant meditari deberes quia quaecunque concupiscibilia videntur in mundo sunt transitoria quae vero a Deo promittuntur aeterna ista terrena illa coelestia ista modica illa magna illa mentita illa certa ista infima illa superna ista minima illa maxima ista cum labore acquiruntur cum timore et sollicitudine conservantur cum dolore et angustia amittuntur Licet autem in his acquirendis sit labor quia regnum coeleste vim patitur et violenti rapiunt illud Matth XI  de ipsorum tamen custodia nullo modo possessores eorum pungi possunt sollicitudinum stimulo nec dolore torqueri de ipsorum amissione vel damnatione quia ibi aerugo vel tinea non demolitur nec fures effodiunt et furantur Matth VI  PECCATOR AD DEUM Ne irascaris Domine si et hac vice modo loquendi audaciam
