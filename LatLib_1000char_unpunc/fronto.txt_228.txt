anctissime imeprator et inpenso studio cupisse fungi proconsulari munere res ipsa testis est Nam et de jure sortiendi quoad incertum fuit disceptavi et postquam jure liberorum prior alius apparuit eam quae mihi remansit splendidissimam provinciam pro electa habui Postilla quaecumque ad instruendam provinciam adtinerent quo facilius a me tanta negotia per amicorum copias obirentur sedulo praeparavi Propinquos et amicos meos quorum fidem et integritatem cognoveram domo accivi Alexandriam ad familiares meos scripsi ut Athenas festinarent ibique me opperirentur iisque Graecarum epistularum curam doctissimis viris detuli ex Cilicia etiam splendidos viros quod magna mihi in ea provincia amicorum copia est cum publice privatimque semper negotia Cilicum apud te defenderim ut venirent hortatus sum Ex Mauretania quoque virum amantissimum mihique mutuo carum Julium Senem ad me vocavi cujus non modo fide et diligentia sed etiam militari industria circa quaerendos et continendos latrones adjuvarer 
