umviros se fecissent Caesar Lepidus Antoniusque concordia non aliter visa est inter eos iungi posse nisi Tullius necaretur qui immissis ab Antonio percussoribus cum forte Formiis quiesceret imminens exitium corvi auspicio didicit et fugiens occisus est Caput ad Antonium relatum Marcus Brutus avunculi Catonis imitator Athenis philosophiam Rhodi eloquentiam didicit Cytheridem mimam cum Antonio et Gallo arnavit Quaestor Caesari in Galliam proficisci noluit quod is bonis omnibus displicebat Cum Appio socero in Cilicia fuit et cum ille repetundarum accusaretur ipse ne verbo quidem infamatus est Civili bello a Catone ex Cilicia retractus Pompeium secutus est quo victo veniam a Caesare accepit et proconsul Galliam rexit tamen cum aliis coniuratis in curia Caesarem occidit Et ob invidiam veteranorum in Macedoniam missus ab Augusto in campis Philippiis victus Stratoni cervicem praebuit Gaius Cassius Longinus quaestor Crassi in Syria fuit post cuius caedem collectis reliquiis in Syriam rediit Os
