eus est si praeclamavit neque ille curavit cavere extra culpam est putator aeque extra culpam esse intellegitur si seorsum a via forte vel in medio fundo caedebat licet non praeclamavit quia eo loco nulli extraneo ius fuerat versandi Praeterea si medicus qui servum tuum secuit dereliquerit curationem atque ob id mortuus fuerit servus culpae reus est Imperitia quoque culpae adnumeratur veluti si medicus ideo servum tuum occiderit quod eum male secuerit aut perperam ei medicamentum dederit Impetu quoque mularum quas mulio propter imperitiam retinere non potuerit si servus tuus oppressus fuerit culpae reus est mulio sed et si propter infirmitatem retinere eas non potuerit qui cum alius firmior retinere potuisset aeque culpae tenetur eadem placuerunt de eo quoque cum equo veheretur impetum eius aut propter infirmitatem aut propter imperitiam suam retinere non potuerit His autem verbis legis quanti id in eo anno plurimi fuerit illa sententia exprimitur ut si quis hominem tuum qui hodie clau
