s Cumque pater tibi sit iura tuere patris Induit arma tibi genitor patriaeque tuusque Hostis ab invito regna parente rapit Tu pia tela feres sceleratas ille sagittas Stabit pro signis iusque piumque tuis Vincuntur causa Parthi vincantur et armis Eoas Latio dux meus addat opes Marsque pater Caesarque pater date numen eunti Nam deus e vobis alter es alter eris Auguror en vinces votivaque carmina reddam Et magno nobis ore sonandus eris Consistes aciemque meis hortabere verbis O desint animis ne mea verba tuis Tergaque Parthorum Romanaque pectora dicam Telaque ab averso quae iacit hostis equo Qui fugis ut vincas quid victo Parthe relinquis Parthe malum iam nunc Mars tuus omen habet Ergo erit illa dies qua tu pulcherrime rerum Quattuor in niveis aureus ibis equis Ibunt ante duces onerati colla catenis Ne possint tuti qua prius esse fuga Spectabunt laeti iuvenes mixtaeque puellae Diffundetque animos omnibus ista dies Atque aliqua ex illis cum regum nomina quaeret Quae loca qui montes quaeve 
