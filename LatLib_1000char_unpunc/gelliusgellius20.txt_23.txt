escente luna gliscunt deficiente contra defiunt VI Aelurorum quoque oculi ad easdem vices lunae aut ampliores fiunt aut minores VII Id etiam inquit multo mirandum est magis quod apud Plutarchum in quarto in Hesiodum commentario legi Cepetum revirescit et congerminat decedente luna contra autem inarescit adolescente Eam causam esse dicunt sacerdotes Aegyptii cur Pelusiotae cepe non edint quia solum olerum omnium contra lunae augmenta atque damna vices minuendi et augendi habeat contrarias IX Qualibus verbis delectari solitus sit Antonius Iulianus positis in mimiambis Cn Matii et quid significet M Cato in oratione quam scripsit de innocentia sua cum ita dictitat numquam vestimenta a populo poposci I Delectari mulcerique aures suas dicebat Antonius Iulianus figmentis verborum novis Cn Matii hominis eruditi qualia haec quoque essent quae scripta ab eo in mimiambis memorabat II sinuque amicam refice frigidam caldo columbulatim labra conserens labris III Item id quoque iucunde lepideque fict
