i imperatoris et responsione Sibille Tempore Octaviani imperatoris senatores videntes eum tante pulchritudinis quod nemo in oculos eius intueri poterat et tante prosperitatis et pacis quod totum mundum sibi tributarium fecerat dicunt Te adorare volumus quia deitas est in te si hoc non esset non tibi omnia essent prospera Qui renitens indutias postulavit ad se sibillam Tiburtinam vocavit cui quod senatores dixerant recitavit Que spatium trium dierum petiit in quibus artum jejunium operata est Post tertium diem respondit imperatori Hoc pro certo erit domine imperator Iudicii signum tellus sudore madescet e celo rex adveniet per secla futurus scilicet in carne presens ut judicet orbem et cetera que secuntur Ilico apertum est celum et nimius splendor irruit super eum vidit in celo quandam pulcerrimam virginem stantem super altare puerum tenentem in bracchiis Miratus est nimis et vocem dicentem audivit Hec ara filii Dei est Qui statim in terram procidens adoravit Quam visionem retulit senat
