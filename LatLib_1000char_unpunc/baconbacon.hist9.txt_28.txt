 reponeret regem de omnibus quam fieri potuit occultissime certiorem fecit et nihilo minus eundem locum in confidentia comitis retinuit Literis et nunciis a Cursono acceptis rex motus comprehendi iussit Guiliemum Courtneium comitem Devoniae arctissima affinitate cum rege coniunctum quippe qui in matrimonium duxerat dominum Catharinam Edwardi Quarti filiam Guilielmum Polum comitis Soffolciae fratrem Iacobum Tirrellum et Ioannem Windhamum equites auratos et nonnullos alios gradus inferioris homines et in custodia habuit Eodem quoque tempore comprehensi sunt Georgium baro Abergavennius et Thomas Greenus eques auratus sed sicut ob leviorem suspitionem comprehensi erant ita solutiore custodia habiti et paulo post liberati restituti Ex his comes Devoniae qui cum sanguine familiae Eboracensis tam alto gradu commixtus erat ideoque a rege metuebatur sane licet omnino insons fuerit Nihilominus tanquam illa persona quae pravorum consiliorum in aliis obiectum esse posset in custodia turris detentu
