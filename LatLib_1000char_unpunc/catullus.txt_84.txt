 AVFILENA uiro contentam uiuere solo nuptarum laus ex laudibus eximiis sed cuiuis quamuis potius succumbere par est quam matrem fratres efficere ex patruo CXII ad Nasonem MVLTVS homo es Naso neque tecum multus homo te scindat Naso multus es et pathicus CXIII ad Gaium Heluium Cinnam CONSVLE Pompeio primum duo Cinna solebant Maeciliam facto consule nunc iterum manserunt duo sed creuerunt milia in unum singula fecundum semen adulterio CXIV ad Mentulam FIRMANVS saltu non falso Mentula diues fertur qui tot res in se habet egregias aucupium omne genus piscis prata arua ferasque nequiquam fructus sumptibus exsuperat quare concedo sit diues dum omnia desint saltum laudemus dum modo ipse egeat CXV ad Mentulam MENTVLA habet instar triginta iugera prati quadraginta arui cetera sunt maria cur non diuitiis Croesum superare potis sit uno qui in saltu tot bona possideat prata arua ingentes siluas saltusque paludesque usque ad Hyperboreos et mare ad Oceanum omnia magna haec sunt tamen ipsest maximus u
