rce reliqui iam invenisse atque inventuros existimo quandoquidem ego nullibi magis sum moratus nisi quantum me cœgerunt venti præterquam in villa Nativitatis dum arcem condere et tuta omnia esse providi Quæ etsi maxima et inaudita sunt multo tamen maiora forent si naves mihi ut ratio exigit subvenissent Verum multum ac mirabile hoc nec nostris meritis correspondens sed sancte Christiane fidei nostrorumque Regum pietati ac religioni quia quod humanus consequi non poterat intellectus id humanis concessit divinus Solet enim deus servos suos quique sua præcepta diligunt etiam in impossibilibus exaudire ut nobis in præsentia contigit qui ea consecuti sumus que hactenus mortalium vires minime attigerant Nam si harum insularum quicpiam aliqui scripserunt aut locuti sunt omnes per ambages et coniecturas nemo se eas vidisse asserit unde prope videbatur fabula Igitur Rex et Regina principes ac eorum regna fœlicissima cunctæque aliæ Christianorum provincie Salvatori domino nostro Iesu Christo aga
