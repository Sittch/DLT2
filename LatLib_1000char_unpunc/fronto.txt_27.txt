έναι φησὶ δεῖν οἷος δ οὑμὸς τρόπος φράσω καὶ οὐκ ἀποκρύψομαι ὑπὸ τῆς πολλῆς ἀφυίας καὶ οὐθενείας ὅμοιόν τι πάσχω τῇ ὑπὸ Ῥωμαίων ὑαίνῃ καλουμένῃ ἧς τὸν τράχηλον κατ εὐθὺ τετάσθαι λέγουσιν κάμπτεσθαι δὲ ἐπὶ θάτερα τῶν πλευρῶν μὴ δύνασθαι κἀγὼ δὴ ἐπειδάν τι συντάττω προθυμότερον ἀκαμπής τίς εἰμι καὶ τῶν ἄλλων πάντων ἀφέμενος ἐπ ἐκεῖνο μόνον ἵεμαι ἀνεπιστρεπτεὶ κατὰ τὴν ὕαιναν καὶ τοὺς ὄφεις δέ φασιν τὰ ἀκόντια οὕτως πως ᾄττειν κατ εὐθύ τὰς δὲ ἄλλας στροφὰς μὴ στρέφεσθαι καὶ τὰ δόρατα δὲ καὶ τὰ τόξα τότε μάλιστα τυγχάνει τοῦ σκοποῦ ὅταν εὐθεῖαν ᾄξῃ μήτε ὑπ ἀνέμου παρωσθέντα μήτε ὑπὸ χειρὸς Ἀθηνᾶς ἢ Ἀπόλλωνος σφαλέντα ὥσπερ τὰ ὑπὸ Τεύκρου ἢ τὰ ὑπὸ τῶν μνηστήρων βληθέντα Ταύτας μὲν δὴ τρεῖς εἰκόνας ἐμαυτῷ προσείκασα τὰς μὲν δύο ἀγρίας καὶ θηριώδεις τὴν τῆς ὑαίνης καὶ τὴν τῶν ὄφεων τρίτην δὲ τὴν τῶν βελῶν καὶ αὐτὴν ἀπάνθρωπον οὖσαν καὶ ἄμουσον εἰ δὲ δὴ καὶ τῶν ἀνέμων φαίην ἐπαινεῖσθαι μάλιστα τὸν οὔριον ὅτι δὴ ἐπ εὐθὺ φέροι τὴν ναῦν ἀλλὰ μὴ εἰς τὰ πλάγια ἀπονεύειν ἐῷ ἡ τετάρτη ἂν εἴη αὕτη εἰκ
