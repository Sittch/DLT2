rum Deus cognoscat alia a se propria cognitione Ad sextum sic proceditur Videtur quod Deus non cognoscat alia a se propria cognitione  Sic enim cognoscit alia a se ut dictum est secundum quod alia ab ipso in eo sunt Sed alia ab eo sunt in ipso sicut in prima causa communi et universali Ergo et alia cognoscuntur a Deo sicut in causa prima et universali Hoc autem est cognoscere in universali et non secundum propriam cognitionem Ergo Deus cognoscit alia a se in universali et non secundum propriam cognitionem  Praeterea quantum distat essentia creaturae ab essentia divina tantum distat essentia divina ab essentia creaturae Sed per essentiam creaturae non potest cognosci essentia divina ut supra dictum est Ergo nec per essentiam divinam potest cognosci essentia creaturae Et sic cum Deus nihil cognoscat nisi per essentiam suam sequitur quod non cognoscat creaturam secundum eius essentiam ut cognoscat de ea quid est quod est propriam cognitionem de re habere  Praeterea propria cognitio non ha
