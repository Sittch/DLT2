entiam sufficere novit cum id videlicet quod suasione plurimum valebat omnino praeteriit Nihil quippe ut dictum est de vera illa et aeterna beatitudine ibi est in remuneratione commemoratum sed in tantum terrena prosperitas intimatur ut hoc tantum in causa oboedientiae constituatur et in tantum commendatur ut per huius responsionem omni posterorum inquisitioni satisfieri censeatur Sic quippe scriptum est ipso legislatore Moyse populum instruente adversus quamlibet legis impugnationem atque dicente Audi Israel custodi praecepta Domini Dei tui ac testimonia et caeremonias quae praeceperit et fac quod placitum est et bonum in conspectu Domini ut bene sit tibi et ingressus possideas terram optimam de qua iuravit patribus tuis ut deleret omnes inimicos tuos coram te sicut locutus est Cum interrogaverit te filius tuus cras dicens quid sibi volunt testimonia haec et caerimoniae atque iudicia quae praecepit Dominus Deus noster nobis dices ei Servi eramus Pharaonis in Aegypto et eduxit nos Domi
