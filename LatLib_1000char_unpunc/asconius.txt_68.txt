res a notis operarum ducibus ita ut mors intentaretur si mox non  desisterent Quam perniciem vix effugerunt interventu consulum qui advocati reo descenderant Et cum scalas quasdam Cominii fugissent clausi in noctem ibi se occultaverunt deinde per tecta vicinarum aedium profugerunt ex urbe Postero die cum P Cassius adsedisset et citati accusatores non adessent exemptum nomen est de reis Corneli Cominii autem magna infamia flagraverunt vendidisse silentium magna pecunia Sequente deinde anno L Cotta L Torquato coss quo haec oratio a Cicerone praetura nuper peracta dicta est cum primum apparuisset Manilius qui iudicium per operarum duces turbaverat deinde quod ex SC ambo consules praesidebant ei iudicio non respondisset atque esset damnatus recreavit se Cominius ut infamiam acceptae pecuniae tolleret ac repetiit Cornelium lege maiestatis Res acta est magna exspectatione Paucos autem comites Cornelius perterritus Manili exitu in iudicium adhibuit ut ne clamor quidem ullus ab advocatis eius 
