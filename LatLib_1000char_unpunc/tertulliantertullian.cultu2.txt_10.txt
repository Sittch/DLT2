ad dominum Bene festinatis excedere de isto iniquissimo saeculo quibus ad finem appropinquare deforme est VII  Quid enim tanta ornandi capitis operositas ad salutem subministrat Quid crinibus uestris quiescere non licet modo substrictis modo relaxatis modo suscitatis modo elisis Aliae gestiunt in cincinnos coercere aliae ut uagi et uolucres elabantur non bona simplicitate Affigitis praeterea nescio quas enormitates sutilium atque textilium capillamentorum nunc in galeri modum quasi uaginam capitis et operculum uerticis nunc in ceruicum retro suggestum  Mirum quod non contra domini praecepta contenditur Ad mensuram neminem sibi adicere posse pronuntiatum est Vos sane adicitis ad pondus collyridas quasdam uel scutorum umbilicos ceruicibus adstruendo Si non pudet enormitatis pudeat inquinamenti ne exuuias alieni capitis forsitan immundi forsan nocentis et gehennae destinati sancto et christiano capiti supparetis Immo omnem hanc ornatus seruitutem a libero capite propellite Frustra laborat
