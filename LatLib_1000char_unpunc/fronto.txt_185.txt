 decuit sententiis magis crebris et dulcibus usus es et verba modulatius collocasti Quae cum legerem in senatu enim per valetudinem non potui adesse cum eloquentia tua fratrem tuum urgeri viderem ita cum tacitis cogitationibus meis compellabam Quid hoc rei est Antonine Nam tibi video nomen quod recusaveras accipiendum esse et de sententia decedendum Quid nunc meae quid philosophorum litterae agunt Litteris militis vincimur Ecquid autem pulchre scripsisse videtur Numquod verbum insolens aut intempestivum Aut num ego tibi videor gloriosum militem erudisse Quin quod votis omnibus expetisti habes fratrem fortem virum bonum dicendi peritum eadem enim dicit ille quam tu sed ea minus multis ille quam tu Cum maxime haec ego mecum agitabam quom orationi tuae successit Antonini oratio di boni quam pulchra quam vera multa Plane dicta omnia et verba delenifica pietate et fide et amore et desiderio delibuta Quid facerem inter duos ambos meos Petitoremne an unde peteretur magis laudarem Antoninus er
