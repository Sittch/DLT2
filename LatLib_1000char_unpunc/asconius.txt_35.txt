frater L Planci oratoris et Q Pompeius Rufus Sullae dictatoris ex filia nepos tribuni  plebis accurrerunt eisque hortantibus vulgus imperitum corpus nudum ac calcatum sicut in lecto erat positum ut vulnera videri possent in forum detulit et in rostris posuit Ibi pro contione Plancus et Pompeius qui competitoribus Milonis studebant invidiam Miloni fecerunt Populus duce SexClodio scriba corpus P Clodi in curiam intulit cremavitque subselliis et tribunalibus et mensis et codicibus librariorum quo igne et ipsa quoque curia flagravit et item Porcia basilica quae erat ei iuncta ambusta est Domus quoque M Lepidi interregis is enim magistratus curulis erat creatus et absentis Milonis eadem illa Clodiana multitudo oppugnavit sed inde sagittis repulsa est Tum fasces ex luco Libitinae raptos attulit ad domum Scipionis et Hypsaei deinde ad hortos Cn Pompeii clamitans eum modo consulem modo dictatorem Incendium curiae maiorem aliquanto indignationem civitatis moverat quam interfectio Clodi Itaque M
