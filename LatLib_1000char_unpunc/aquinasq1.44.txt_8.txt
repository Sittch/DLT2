 quod ad esse ipsius pertinet creatum est ARTICULUS Utrum causa exemplaris sit aliquid praeter Deum Ad tertium sic proceditur Videtur quod causa exemplaris sit aliquid praeter Deum  Exemplatum enim habet similitudinem exemplaris Sed creaturae longe sunt a divina similitudine Non ergo Deus est causa exemplaris earum  Praeterea omne quod est per participationem reducitur ad aliquid per se existens ut ignitum ad ignem sicut iam dictum est Sed quaecumque sunt in sensibilibus rebus sunt solum per participationem alicuius speciei quod ex hoc patet quod in nullo sensibilium invenitur solum id quod ad rationem speciei pertinet sed adiunguntur principiis speciei principia individuantia Oportet ergo ponere ipsas species per se existentes ut per se hominem et per se equum et huiusmodi Et haec dicuntur exemplaria Sunt igitur exemplaria res quaedam extra Deum  Praeterea scientiae et definitiones sunt de ipsis speciebus non secundum quod sunt in particularibus quia particularium non est scientiae ne
