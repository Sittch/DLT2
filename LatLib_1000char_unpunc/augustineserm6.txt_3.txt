m bonum aliquid significare cum sint spinae spinae peccatores significant ergo rubus significabat populum Iudaeorum plenum spinis plenum peccatis et cum magna ibi dei maiestas appareret in populo non sunt consumta peccata quomodo hoc igne non exustae sunt spinae si enim consumsisset ignis spinas significaret quia et uerbum domini quod dictum est Iudaeis consumsisset peccata illorum et lex illa finiret iniquitates ipsorum sic est ignis in rubo quomodo lex in Iudaeis sic sunt spinae rubi quomodo peccata Iudaeorum sic ignis hic non cremauit spinas quomodo lex ibi non consumsit peccata loquitur autem deus ad Moyseniam illa nostis et non diutius uos tenere debemus propter angustias temporis  ego sum qui sum misit me qui est cum enim quaereret nomen dei hoc dictum est ego sum qui sum et dices filiis Israhel qui est misit me ad uos quid est hoc o deus o domine noster quid uocaris est uocor dixit quid est est uocor quia maneo in aeternum quia mutari non possum ea enim quae mutantur non sunt qu
