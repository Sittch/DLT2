 et sicubi ἤθους ἐμφάσεις ad AntonImp   Hout  Haines Domino meo Antonino Augusto Fronto Ne ego post homines natos et locutos omnium facundissimus habear cum tu M Aureli mea scripta lectitas et probas et lucrativa tua in tantis negotiis tempora meis quoque orationibus legendis occupara non inutile tibi arbitraris nec infructuosum Quodsive amore inductus etiam ingenio meo delectaris beatissimus equidem sum quod tibi tam sum carus ut esse videar etiam disertus sive ita censes atque ita judicio tuo et animi sententia decernis mihi quoque jam disertus jure videbor quoniam videar tibi Quod vero patris tui laudes a me in senatu designato et inito consulatu meo dictas legisti libenter minime miror namque tu Parthos etiam et Hiberos sua lingua patrem tuum laudantis pro summis oratoribus audias nec meam orationem sed patris tui virtutem miratus es nec laudatoris verba sed laudati facta laudasti De tuis etiam laudibus quas in senatu eadem illa die protuli ita sentias velim Tunc in te eximiam indo
