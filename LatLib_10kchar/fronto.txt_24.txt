a isti unam eandemque sententiam multimodis faciunt: Ventilant, commutant, comvertunt, eadem lacinia saltitant, refricant eandem unam sententiam saepius quam puellae olfactaria sucina. 5 Dicendum est de fortuna aliquid: Omnis ibi Fortunas Antiatis, Praenestinas, respicientis, balnearum etiam Fortunas omnis cum pennis, cum roteis, cum gubernaculis reperias. 6 Unum exempli causa poetae prohoemium commemorabo, poetae ejusdem temporis ejusdemque nominis: Fuit aeque Annaeus. Is initio carminis sui septem primis versibus nihil aliud quam “bella plus quam civilia” interpretatus est. Num hoc replicet quot sententiis? “Jusque datum sceleri” una sententia est. “In sua victrici conversum viscera”, jam haec altera est. “Cognatasque acies”, tertia haec erit. “In commune nefas” quartam numerat. “Infestisque obvia signa” cumulat quoque quintam. “Signis pares aquilas”, sexta haec Herculis aerumna. “Et pila minantia pilis” septimum de Ajacis scuto corium. Annaea, quis finis erit? Aut si nullus finis nec modus servandus est, cur non addis “et similes lituos”? Addas licet “et carmina nota tubarum”. Sed et loricas et conos et enses et balteos et omnem armorum supellectilem sequere. 7 Apollonius autem - non enim Homeri prohoemiorum par artificium est - Apollonius, inquam, qui Argonautas scripsit, quinque rerum capita prohoemio et imploratione quattuor versibus narrat: “παλαιγενέων κλέα φωτῶν”, viros qui navigassent; “οἳ Πόντοιο διὰ στόμα”, iter quo navigassent; “βασιλῆος ἐφημοσύνῃ Πελίαο”, cujus imperio navigassent; “χρύσειον μετὰ κῶας”, cui rei navigassent; “ἐύζυγον ἤλασαν Ἀργώ”, navem, qua vecti essent. Isti autem tam oratores quam poetae consimile faciunt, ut quae citharoedi solent: Unam aliquam vocalem litteram de Inone vel de Aedone multis et variis accentibus cantare. 8 Quid ego verborum sordes et illuvies? Quid verba modulate collocata et effeminate fluentia? Ubi . . . , ubi ticpioaoc . . celsa . . . . . ero et spencu . . . . . aversantes a . . . . . nnare hoc eloquentiae genus clipeo te Achillis in orationibus certare . . . . . . . . . oportet, non parmulam ventilare neque hastulis hsitrionis ludere. Auqae de sipunculis concinnius saliunt quam de imbribus . . . . . . . . . rem laudant . . . . . . . . . qui ind . . . . . . . . . . . . . quis istorum . . . . . . . . quaeritur . . . ni . . . . . pondere . . . . . in om . . . . delicias orationis apud m . . . . . . . . . d de ai . em . . . . s . n devesiru tu hic locus oculos mir . . . . . . . . . . . . . . . p . . . . . . . . . . . . . . . . . bodea . . . . . . . . . . . . . . ‘Oculos convenientes’ dixisti. Quis clamor iteratur! Apparuit enim utrumque verbum quaesitum et inventum. Quod ubi verbum investigaveras, pulchre uti sciebas. Impedita voce dicuntur, qui balbuttiunt, et contrarium est soluta et expedita voce; multo melius apparuit ‘enodata’. Quaesisse te arbitror ex eodem isto loco, quod est ἀπὸ τοῦ ἐναντίου: Cum inperfecta vox balbuttientium sit, potuisse dici ‘perfectam’ quia ignorabas verb . t cul . . . . eadem in oratione ‘oculos convenientes’ dixisti . . strabis inprimis inprobatur hic locus, a multiplici significatione est quem Theodorus ἀπὸ τοὺ πολλαχῶς λέγεσθαι appellat: Nam ‘convenire’ et ‘decere’ et ‘aptum esse’ et ‘congruere’ est quod Graeci ἡρμόσθαι appellant. Non dubito alia item te verba percensuisse, nam straboni oculei dispares sunt: Potuisses pares aut inpares dicere; disconcinnos illos, hos concinnos dici potuisse; ‘convenientes’ multo melius. 9 Dicas fortasse: ‘Quid in orationibus meis novicium, quid crispulum, quid fuscum, quid purpurisso litum aut tumidum aut pollutum?’ Nondum quicquam, sed vereor . . . . . . eas promo . . . . . . . . . etiam lunam . . . . . . unt. 10 Laudo censoris factum, qui luos talarios prohibuit, quod semet ipsum diceret, cum ea praeteriret, difficile dignitati servire, quin ad modum crotali aut cymbali pedem poneret. Tum praeterea numta sunt in isto genere dicendi sinceris similia, nisi quis diligenter examinat: “Jurisque datum sceleri eo”, M. Annaeus ait; contra Sallustius: “Omne jus in validioribus esse”. 11 Gallicanus quidam declamator, cum Macedones delibarent Alexandro morbo mortuo an et Babylonem perverterent: “Quid si operas conducitis hyaenas?” inquit. Iste et superbe: “Factum est” (eodem hoc verbo Enni) “vobis, Quirites”, exclamavit, “factum est, factum est opus inexsuperabile: Tiberis est, Tisce, Tiberis quem jubes cludi; Tiber amnis et dominus et fluentium circa regnator undarum.” Ennius “postquam constitit is fluvius, qui est omnibus princeps, qui sub Ovilia” ait. 12 Peritia opus est, ut vestem interpolem a sincera discernas. Itaque tutissimum est lectionibus ejusmodi abstinere: Facilis ad lubrica lapsus est. 13 Unum edictum tuum memini me animadvertisse, quo periculose scripseris vel indigna defecto aliquo libro; hujus edicti initium est: “Florere in suis actibus inlibatam juventutem.” Quid hoc est, Marce? Hoc nempe dicere vis, cupere te Italia oppida frequentari copia juniorum. Quid in versu et verbo primo facit ‘florere’? Quid significat ‘inlibatam juventutem’? Quid sibi volunt ambitus isti et circumitiones? Alia quoque et in eodem edicto sunt ejusmodi. Revertere potius ad verba apta et propria et suo suco imbuta. Scabies, porrigo ex ejusmodi libris concipitur. Monetam illam veterem sectator. Plumbei nummei et cujuscemodi adulterini in istis recentibus nummis saepius inveniuntur quam in vetustis, quibus signatus est Perperna arte factis pristina. 14 Quid igitur? Non malim mihi nummum Antonini aut Commodi aut Pii polluta et contaminata et misera et maculosa maculosioraque quam nutricis pallium. Omnis personet tibia sonora, si possit, ut hebetatiorem linguam sonantiorem reddas. Verbum aliquod adquiras non fictum aperte (nam id quidem absurdum est), sed usurpatum concinnius aut congrentius aut accommodatius. 15 “Tantum antiquitatis curaeque pro Italica gente majoribus fuit”, Sallustius ait. Antiquitatis verbum usitatum, sed nusquam isto sensu usurpatum neque ideo probe placitum. Nam volgo dicitur, quod potius sit, antiquius esse; inde ‘antiquitas’ a Sallustio derivata et, quoniam minus clarum quod et minus usitatum verbum est, insequenti verbo interpretatus est: ‘antiquitatis curaeque’. 16 Hoc modo ‘municipies sacrorum’ dixeris. Sallustius plerisque locis . . . . . . . . . . . . . . . . quid vero te impulit, ut arceres puriora, ut ‘vetustas curaque’ itarares, vero in eloquio aliquam construeres voculam? In ore plebis adhoc pervolgatum est usque hoc genus verborum: Accius, Plautus, Sallustius saepenumero, etiam raro Tullius adhibet. Vias respexi extrema ab meis supposta coquere, vidi Italiae dextima; vide sanitate sit eanp . . . de via extrema tuto locis . . . . . . . Vale. Quisquis vacat nobis, is de jure isto videbit. M. Frontonis epistularum ad Antoninum Pium liber ad Anton.Pium 1 [161 Hout; 1.126 Haines] Imperatori Anotnino Pio Augusto Fronto. Ut meministi, caesar, cum tibi in senatu gratias agerem, desiderio quodam - - - quae distuleram - - dicit - - nere senatu frequentior . . . . sum nam - - litteras quae eo die recitabuntur - - tes - - librum - - dominus - - bene vale. ad Anton.Pium 2 [161 Hout; 1.126 Haines] M. Frontoni Antoninus Caesar. 1 Quantas puto - - me tup - hercule - - - optimo in tam trita assidua tibi materia invenire et posse. Sed videlicet valde potens est, quod summe efficere possis, etiam velle. Nihil istis sensibus validus, nihil elocutione, salva sanitate tamen, civilius. Neque enim hoc omittam, ut te justissima laude fraudem, dum metuo ne insolenter laudes meas laudem. Bene igitur accepisti et rectissimo opere, cui plane seposita materia omnis honor debetur. Ceterum ad ostentandum mihi animum tuum non multum egit, nam esse te benignissimum omnium factorum et dictorum meorum conciliatorem bene noveram. Vale, mi Fronto carissime mihi. 2 Illa pars orationis tuae circa faustinae meae honorem gratissime adsumpta verior mihi quam disertior visa est. Nam ita se res habet: Mallem mehercule Gyaris cum illa quam sine illa in Palatio vivere. ad Anton.Pium 3 [162 Hout; 1.254 Haines] Antonino Pio Augusto Fronto. 1 Si evenire posset, imperator, ut amici ac familiares nostri nostris moribus cuncta agerent, maxime vellem; tum si non moribus, at saltem ut consiliis ubique nostris uterentur. Sed quoniam suum cujusque ingenium vitam gubernat, fateor aegre ferre me quod amicus meus Niger Censorius testamento suo, quo me heredem instituit, parum verbis temperarit. Id ego factum ejus improbus sim, si defendendo purgare postulem. 2 Immemor amicitiae nisi saltem deprecando sublevem. Fuit sine dubio Niger Censorinus verborum suorum inpos et minus consideratus, sed idem multarum rerum frugi vir et fortis et innocens. Tuae clementiae est, imperator, unicam hominis verborum culpam cum ceteris ejus recte factis ponderare. 3 Ego quidem cum ad amicitiam ejus accessi, alii ampliorem gloriam strenua opera domi bellqiue promeruerant. Ut ceteros ejus amicos omittam, Turboni Marcio et Erucio Claro erat familiarissimus, qui duo egregi viri alter equestris, alter senatoriordinis primari fuerunt. Postea vero ex tuis etiam judiciis et plurimum et honoris et auctoritate accesserat. Talis ego viri amicitiam adpetivi. 4 Haud sciam, an qui dicat debuisse me amictiam cum eo desinere, postquam cognoveram gratiam ejus apud animum tuum imminutam. Numquam ita animatus fui, imperator, ut coeptas in rebus prosperis amicitias, si quid adversi increpuisset, desererem. Et omnino (cur enim non sententiam animi mei expromam?) ego eum, qui te non amabit, hostis numero habebo; quem vero tu minus amabis miserum potius quam hostem judicabo. Denique eis . . . e . . rs . ad . it nat . s novas i . . mi . . . . intentius; permultum enim refert inprobes aliquem an cii . . . oderis. 5 Cu . . . em totam e . . . . . aba . m . . . . . e . . . . . . . . cujus t . . . . . . . . . . . . . inminuente . . . r . . . in honoribus is . . . . . . . . . rat ini . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 
