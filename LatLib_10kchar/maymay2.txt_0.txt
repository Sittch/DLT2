 Splendida Pellaeam celebrant jam festa per urbem, Et ducis Ausonii laudes ad sidera tollunt, Servati cives, (dum passim altaria fumant) Votaque Dîs solvunt. Nescis, gens impia, nescis, Cui causae hanc debes veniam, patriaeque salutem. 5 Non hanc semideive canes, aut barbara praestant Numina, queis ritu persolvis vota profano; Nec ducis inflectunt animum fulgentia tecta, Non veterum monimenta ducum, non templa Deorum, Nec Macetûm cineres regis, quos Caesar adorat 10 Plus aris templisque tuis: sed inania sacra, Infirmosque Deos, facie Cleopatra potente Protegit, et stupro redimit Memphitica sceptra. Nec visum est aequum Colestibus, ut meliori Deberent causae tam turpia regna salutem. 15 Jamque sui Pharias regnans Cleopatra per urbes Auctorem fati regali splendida cultu Excipit, et magno celebrat conviva luxu. Atria fulgebant tali laqueata paratu, Qualem magna solent, sed jam ruitura, studere 20 Regna, quibus veteres, quas longa potentia fecit, Ostentatur opes, vitiis alimenta futuris. Sed non divitiae, non auro fulva supellex, Gemmative tori passim, pictive tapetes, Caesareos pascunt oculos, nec talia curat, 25 Dum prope sidereo cunctis splendoribus ore Praeradiat, vultuque movet Cleopatra superbo. Hanc videt, huic oculis et pectore totus inhaeret; Quoque magis cernit, magis ardet. Caetera, visu Splendida quae primo, sordent objecta secundo: 30 Femineus decor augetur, crescitque revisus. Purpureas stupet ille comas, et candida colla, Queis gemmis lux major inest. Abscondere formam Divitiae eximiam, non exornare, videntur; Quamvis non desunt Erythraeo e litore gemmae, 35 Non spolia Eoi Gangis, non quidquid in undis Volvitur Assyriis, aut dives mittit Hydaspes; Non Arabum ex petris viridi splendore smaragdus, Nec lapis auratus, quem dat Mareotica tellus. Sidereis adamas radiis hebetatur ocelli, 40 Quoque minus lucet, formae magis auget honorem. Sapphirum pulchro pendentem pectore vincunt Corula venarum violaria; labra rubinus Non rosea aequaret, nisi primo victa fuisset, Et pudor augeret, quem dat Natura ruborem. 45 Ausonius ductor, jamdudum saucius, ignem Concipit inde novum, nimioque accenditur aestu; Nec placidam celare studet, sed pascere, flammam. "Quaenam," inquit, "nostris obstare potentia votis, "Aut quae fama, potest? quid sic durissima virtus 50 "Oppugnata ageret? facies absolveret ista "Judice raptorem colo: nam talia quondam "Stupra Deis summis celebres tribuêre poëtae, "Aethere qui toties posuêre Tonantis amicas, "Et formâ eximias fecêre heroïdas astra. 55 "Temporibus si visa illis Cleopatra fuisset, "Non coma Niliacae Berenices aurea colo "Fulsisset, pulchrae nec Pleiades astra fuissent; "Non stupri pretium radiantia plaustra tulisset "Callisto, aut Bacchi conjux formosa coronam, 60 "Donec partem aliquam Cleopatrae stella sereni "Nobilitare poli certam dignata fuisset. "Jupiter exemplum mihi sit, quem saepe coëgit "Saevus Amor magno furtim descendere colo: "Vel potius nostra absolvant delicta Tonantem, 65 "Caesareumque Jovi veniam det nomen amoris." Ne, Caesar, tua vota time; non pervigil ista Hesperidum serpens fulgentia poma tuetur; Nec nimio forma est haec custodita pudore. Sed puerilis Amor, vanique Cupidinis ignes, 70 Pectora qui stimulare solent innoxia vulgi, Pastoresque rudes urunt, rurisque puellas, Non tibi rem peragunt, Caesar; nec causa domare Vulgaris potuit reginae corda superbae; Formosamve tuis Cleopatram amplexibus offert 75 Dulcis amor Veneris: sed regni insana cupido, Majestas, nimiisque optata potentia votis. Hic amor affectus alios Ptolemaïdis omnes Pectore sustulerat: penitus si nullus inesset Venarum calor, aut artus depasceret ignis, 80 Lascivos tamen amplexus in Caesaris îsset Frigida; et ambitio solvisset tanta pudorem. Quae te causa fidem, Caesar, violare coëgit, Visceraque in patriae sceleratos impulit enses, Emathios Latio perfundens sanguine campos, 85 Illa pudicitiam reginae in pectore vicit, Prostituitque tibi. Nec quisquam Caesaris altos Suspiciat posthac animos, cum spiritus idem Femineum impellit pectus: quâ Caesar, eâdem Ambitione nocens facta est Cleopatra; fidelis 90 Nec manet hic civis, nec conjux illa pudica. Ne tamen illicito Caesar videatur amori, Non patriae vicisse suae, (nam Aegyptia tellus, Victa licet, nondum Latia est provincia facta, Sed sceptro subjecta manet) veritusque rebellem 95 Niliacum subito populum, si regna teneret Femina, dum stirpis Lagaeae mascula proles Vivit adhuc, puerum Ptolemaeum lustra videntem Vix bina, Arsinoës, quam duxerat ante, sororis Conjugio avulsum, Cleopatrae jungit; et illum, 100 Immaturum annis, Phario diademate cingit. Hunc vocat Aegyptus regem, Cleopatra maritum; Defunctique locum fratris supplere videtur Conjugio et regno. Quid, praeter nomina vana Conjugii regnique, puer miserando, tenebis? 105 Quid, praeter titulos, thalamum dum Caesar adulter Possidet, et regnum conjux Cleopatra gubernat? Nec rivalis adhuc fieri, puerilibus annis, Caesareive potes thalami, regnive sororis. Sed tenerâ poteris felix aetate videri, 110 Quâ non incesti cognosces gaudia lecti, Obsconoque carens fructu, noxâque carebis. Conjugium innocuum magis hoc est, quo minus aptum; Conjugis, incesti sine crimine, nomen habebis, Et sine curarum retinebis pondere regnum. 115 Humenti nox atra polos involverat umbrâ, Inque vicem Phobi redeuntia sidera coli Ornarant varie faciem, cum captus amore Illicito ductor Latius, vinoque solutus, Dulcibus indulget votis, tandemque cupito 120 Reginae fruitur thalamo, pulcherrima lecti Gaudia degustans: tantum suadere potestas, Donaque, et illustris gestarum gloria rerum, Femineae poterant menti. Nec crimen inesse Concubitu nimium tali, Cleopatra, putabunt, 125 Qui Ptolemaeorum thalamos, consuetaque jura Incestae novêre domûs, fratemque sorori Conjugio junctum, sacrae sub nomine taedae Majus adulterio delictum. Turpius îsset (Quis credat?) justi ad thalamos Cleopatri mariti; 130 Utque minus lecto peccaret, adultera facta est. Pona tamen sequitur; furtivi pignus amoris, Caesario infelix, fatus generatus iniquis, Caesaris Augusti cadet olim victima ferro, Caesareos tristans cognatâ caede penates. 135 Tempora dum Phario ductor dependit amori Ausonius, Libycis iterum fragmenta ruinae Thessalicae terris coëunt, quae magnus agebat Scipio dux belli: cum quo (jam Caesaris hostis, Quamvis ille truces toties sub Caesare Gallos 140 Stravisset) fortis stabat Labienus in armis. Hîc sanctus Cato, privatâ non concitus irâ, Sed patriae imperium et communia signa secutus, Militat; injustis hîc stat Petreius in armis, Oblitus fidei, terris quem Caesar Iberis 145 Donâsset vitâ; et Varus, cui cesserat omnis Africa, Romanis quae tum sub fascibus esset, Quam ditione potens olim Carthago tenebat. Delectas Libyae turmas et Punica secum Agmina ducebat Varus, fallacia corda; 150 Membra leves: rubris induti vestibus ibant, Ut fusum in bello hac celarent arte cruorem. Sub Varo populos sitientibus arida venis Cyrene Barceque suos ad prolia mittunt, Quaeque Afris Siculos permiscuit Aea colonos. 155 Tabraca bellantes Tyrio de sanguine turmas Mittit; et antiquâ Phonicum stirpe creatos Dat populos Libycis dilectus regibus Hippo; Atque Utica, et tanto Thapsus post inclyta bello. Advenit his Libyco regum Juba maximus orbe, 160 Qui jam Caesareâ laetum de clade triumphum Duxerat; infelix cecidit cum Curio faude Deceptus. Domino imperium non latius ulli Contigit. Occiduo de cardine termine Atlas: Parte aliâ Thera, et confinis Syrtibus Hammon. 165 Undique diversae gentes, populique remoti, Conveniunt ad signa Jubae. Fulgentia signa Medorum antiquâ Mauri de stirpe tulerunt: Atque inopes, qui cum mundo commercia solis Naufragiis Nasamones habent: Garamantes, iniquo 170 Sub colo positi, steriles qui semper arenas, Squalidaque arva tenent solis fecunda venenis. Cumque his Marmaridae medicas egêre catervas, Serpentûm morsus cantu curare parati. Audaces Numidae, et frenorum nescia turba, 175 Massyli, levibus nôrunt qui flectere virgis Ora forcis equi; gregibusque assueta ferarum Gens Gaetula viros mittit, qui comminus iras Indomitorum ausi sunt irritare leonum. Autololesque vagi, pedibus qui vincere cursum 180 Venatoris equi celerem, cervique fugacis, Assueti; atque Mibae vicino sole perusti, Qui ferrum infamant, scelerataque tela venenis; Et, membra hirsutâ capri qui pelle tegentur, Cinyphii venêre Macae; fortisque juventus, 185 Quam Vaga, quamque Uzzita dabat, quam regia Zama Nutrivit, vexilla Jubae comitantur euntis. Scipiadae Latiisque aquilis haec agmina jungit Rex Juba; jamque auctis intendunt viribus omnem (Cum primum Zephyro putris se gleba resolvet) 190 In Latium belli casum transferre futuri. Sed celer in cunctis, semperque inferre suëtus, Nunquam bella pati Caesar, mox irrita fecit Haec decreta dudum; bellumque huc attulit omne. Heu! nimium cito Marmaricis cernetis in oris, 195 Quem vos Hesperiâ statuistis quaerere terrâ. Dulcibus interea illecebris, luxuque Canopi, Captus, et afflatus fallente cupidine Caesar, Lascivas ducit, Veneris sub numine, noctes, Oblitus Libyae tantas coalescere vires, 200 Fortunamque suam, et surgentia regna morantes. Talibus illecebris, et molli fractus amore, Formosae Ochalidos reginae dicitur olim Maximus Alcides: humeros non fulva leonis Terga Cleonaei velant, nodosave fortem 205 Clava armat dextram; domitores mille laborum Desidiâ incipiunt duri torpere lacerti. Nec jam vindicibus pacati viribus orbis Terrentur reges: sed plus Junonis iniquae Spes saevas facie formosâ femina juvit, 210 Quam poterant ferratae acies, aut omnia terrae, Aëris, Oceanique, et Ditis monstra profundi. Sed longo Fortuna ducem torpere veterno Non patitur tantum, medio nec Caesaris acta Deficere in cursu; sive accelerare ruinam 215 Romanam cupit inconstans, exosa potentem Jam populum, et vires nimias, quas fecerat ipsa; Sive Deam puduit, leges venerandaque jura Caesaris ignave solum debere salutem Desidiae, et potius statuisset perdere Marte, 220 Quam sic servare; ut bellum, quod struxerat olim, Destrueret rursum imperii fastigia tanti: Nec plus
