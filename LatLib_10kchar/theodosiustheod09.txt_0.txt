 CTh.9.1.0. De accusationibus et inscriptionibus CTh.9.2.0. De exhibendis vel transmittendis reis CTh.9.3.0. De custodia reorum CTh.9.4.0. Si quis imperatori maledixerit CTh.9.5.0. Ad legem iuliam maiestatis CTh.9.6.0. Ne praeter crimen maiestatis servus dominum vel patronum libertus seu familiaris accuset CTh.9.7.0. Ad legem iuliam de adulteriis CTh.9.8.0. [=brev.9.5.0.] Si quis eam, cuius tutor fuerit, corruperit. CTh.9.9.0. [=brev.9.6.0.] De mulieribus, quae se servis propriis iunxerunt. CTh.9.10.0. Ad legem iuliam de vi publica et privata CTh.9.11.0. [=brev.9.8.0.] De privati carceris custodia. CTh.9.12.0. De emendatione servorum CTh.9.13.0. [=brev.9.10.0.] De emendatione propinquorum. CTh.9.14.0. Ad legem corneliam de sicariis CTh.9.15.0. [=brev.9.12.0.] De parricidis. CTh.9.16.0. De maleficis et mathematicis et ceteris similibus CTh.9.17.0. De sepulchri violati CTh.9.18.0. [=brev.9.14.0.] Ad legem Fabiam. CTh.9.19.0. Ad legem corneliam de falso CTh.9.20.0. Victum civiliter agere et criminaliter posse. CTh.9.21.0. De falsa moneta CTh.9.22.0. [=brev.9.18.0.] Si quis solidi circulum exteriorem inciderit vel adulteratum in vendendo subiecerit. CTh.9.23.0. Si quis pecunias conflaverit vel mercandi causa transtulerit aut vetitas contrectaverit CTh.9.24.0. De raptu virginum vel viduarum CTh.9.25.0. De raptu vel matrimonio sanctimonialium virginum vel viduarum CTh.9.26.0. Ad legem iuliam de ambitu CTh.9.27.0. Ad legem iuliam repetundarum CTh.9.28.0. De crimine peculatus CTh.9.29.0. De his, qui latrones vel aliis criminibus reos occultaverint CTh.9.30.0. Quibus equorum usus concessus est aut denegatus CTh.9.31.0. Ne pastoribus dentur filii nutriendi CTh.9.32.0. De nili aggeribus non corrumpendis CTh.9.33.0. [=brev.9.23.0.] De his, qui plebem audent contra publicam colligere disciplinam. CTh.9.34.0. De famosis libellis CTh.9.35.0. De quaestionibus CTh.9.36.0. [=brev.9.26.0.] Ut intra annum criminalis actio terminetur. CTh.9.37.0. De abolitionibus CTh.9.38.0. De indulgentiis criminum CTh.9.39.0. [=brev.9.29.0.] De calumniatoribus. CTh.9.40.0. De poenis CTh.9.41.0. [=brev.9.31.0.] Ne sine iussu principis certis iudicibus liceat confiscare. CTh.9.42.0. De bonis proscriptorum seu damnatorum CTh.9.43.0. [=brev.9.33.0.] De sententiam passis et restitutis et liberis eorum. CTh.9.44.0. De his, qui ad statuas confugiunt CTh.9.45.0. De his, qui ad ecclesias confugiunt CTh.9.1.0. De accusationibus et inscriptionibus CTh.9.1.1 [=brev.9.1.1] Imp. constantinus a. ad octavianum comitem hispaniarum. quicumque* clarissimae dignitatis virginem rapuerit, vel fines aliquos invaserit, vel in aliqua culpa seu crimine fuerit deprehensus, statim intra provinciam, in qua facinus perpetravit, publicis legibus subiugetur, neque super eius nomine ad scientiam nostram referatur, nec fori praescriptione utatur. omnem enim honorem reatus excludit, quum criminalis causa et non civilis res vel pecuniaria moveatur. dat. prid. non. dec. serdicae. acc. v. non. mart. cordubae, gallicano et basso coss. interpretatio. quicumque* damnabile vel puniendum legibus crimen admiserit, non se dicat in foro suo, id est in loco, ubi habitat, debere pulsari: sed ubi crimen admissum est, ab eius loci iudicibus vindicetur, nec de eius persona ad principem referatur CTh.9.1.2 Idem a. ad ianuarinum. quicumque ex eo die, quo reus fuerit in iudicio petitus, intra anni spatium noluerit adesse iudicio, res eius fisco vindicentur et si postea repertus nocens fuerit, deprehensus saeviori sententiae subiugetur. sed et si argumentis evidentibus et probatione dilucida innocentiam suam purgare suffecerit, nihilo minus facultates eius penes fiscum remaneant. dat. id. ianuar., acc. v kal. aug. corintho constantino a. v et licinio caes. conss. (319 ian. 13). CTh.9.1.3 [=brev.9.1.2] Idem a. ad agricolanum..... quum ius evidens atque manifestum sit, ut intendendi criminis publici facultatem non nisi ex certis causis mulieres habeant, hoc est si suam suorumque iniuriam persequantur, observari antiquitus statuta oportet. neque enim fas est, ut passim mulieribus accusandi permissa facultas sit; alioquin in publicis olim quaestionibus interdum aut admissa probatio est aut accusantis auctoritas. patroni etiam causarum monendi sunt, ne respectu compendii feminas, securitate forsitan sexus in actionem illicitam proruentes, temere suscipiant. pp. v. id. febr. probiano et iuliano coss. interpretatio. feminis nisi in sua suorumque causa quemquam accusare non liceat, quia susceptione alienarum causarum legibus prohibentur. advocati etiam commonendi sunt, ne contra leges suscipiant in alienis causis feminas litigare cupientes CTh.9.1.4 Idem a. ad universos provinciales. si quis est cuiuscumque loci ordinis dignitatis, qui se in quemcumque iudicum comitum amicorum vel palatinorum meorum aliquid veraciter et manifeste probare posse confidit, quod non integre adque iuste gessisse videatur, intrepidus et securus accedat, interpellet me: ipse audiam omnia, ipse cognoscam et si fuerit comprobatum, ipse me vindicabo. dicat, securus et bene sibi conscius dicat: si probaverit, ut dixi, ipse me vindicabo de eo, qui me usque ad hoc tempus simulata integritate deceperit, illum autem, qui hoc prodiderit et comprobaverit, et dignitatibus et rebus augebo. ita mihi summa divinitas semper propitia sit et me incolumem praestet, ut cupio, felicissima et florente re publica. proposita xv kal. octob. nicomediae paulino et iuliano conss. (325 sept. 17). CTh.9.1.5 [=brev.9.1.3] Idem a. ad maximum pf. u. quodam tempore admissum est, ut non subscriptio, sed professio criminis uno sermone ex ore fugiens tam accusatorem quam reum sub experiendi periculo de patria, de liberis, de fortunis, de vita denique dimicare cogeret. ideoque volumus, ut, remota professionis licentia ac temeritate, ad subscriptionis morem ordinemque criminatio referatur, ut iure veteri in criminibus deferendis omnes utantur, id est ut, sopita ira et per haec spatia mentis tranquillitate recepta, ad supremam actionem cum ratione veniant atque consilio. dat. xi. kal. iun. sirmio. acc. romae, constantino a. vii. et constantio c. coss. interpretatio. si quis iratus crimen aliquod temere cuilibet obiecerit, convicium non est pro accusatione habendum, sed permisso tractandi spatio, id quod iratus dixit, per scripturam se probaturum esse fateatur. quod si fortasse resipiscens post iracundiam, quae dixit, iterare aut scribere fortasse noluerit, non ut reus criminis teneatur CTh.9.1.6 Idem a. secundo praefecto praetorio. edi criminalia acta ut civilia iubemus, his videlicet, quorum salus ad discrimen vocatur, neque expectari deprecationem actorum neque arte accusatoris differri, ut de innocentia iudicantis adque aequitate consistat. dat. kal. decemb. ianuarino et iusto conss. (328 [362/3] dec. 1). CTh.9.1.7 Imp. constantius a. domitio leontio praefecto praetorio. ii, quos custodia delatae criminationis includit, intra unius mensis spatium audiantur inquisitione completa, ne, si delati criminis causam segnius iudicantis lenitudo distulerit, reciprocos poenae sortiatur incursus. dat. xv kal. novemb. urso et polemio conss. (338 oct. 18). CTh.9.1.8 Impp. valentinianus et valens aa. ad maximinum correctorem tusciae. non sinendum est, ut quisque negotii criminalis strepitu terreatur, nisi inscriptione conscribtus et exhibitionis iniuriam et rei condicionem sustineat. dat. xv kal. dec. remis, acc. florentiae gratiano nob. p. c. et dagalaifo conss. (366 nov. 17). CTh.9.1.9 [=brev.9.1.4] Impp. valent. et valens aa. ad valerianum pf. u. non prius quemquam sinceritas tua ad tuae sedis examen iubebit adduci, quam solennibus satisfecerit, qui nititur fidem doloris asserere, quum iuxta formam iuris antiqui ei, qui coeperit arguere, aut vindicta proposita sit, si vera detulerit, aut supplicium, si fefellerit. dat. vii. kal. dec. remis, gratiano n. p. et dagalaipho coss. interpretatio. tam civile negotium quam criminale accusationis professio manu accusatoris conscripta praecedat CTh.9.1.10 [=brev.9.1.5] Iidem aa. et grat. a. ad florianum comitem. post alia: ultra provinciae terminos accusandi licentia non progrediatur. oportet enim illic criminum iudicia agitari, ubi facinus dicitur admissum. peregrina autem iudicia praesentibus legibus coercemus. dat. v. id. nov. martianopoli, valentin. et valente iv. aa. coss. interpretatio. criminum discussio ibi agitanda est, ubi crimen admissum est; nam alibi criminis reus prohibetur audiri CTh.9.1.11 [=brev.9.1.6] Iidem aaa. ad florianum comitem. post alia: nullus secundum iuris praescriptum, crimen, quod intendere proposuerit, exsequatur, nisi subeat inscriptionis vinculum. etenim qui alterius famam, fortunas, caput denique et sanguinem in iudicium devocaverit, sciat sibi impendere congruam poenam, si, quod intenderit, non probaverit etc. dat. v. id. nov. martianopoli, valentin. et valente iv. aa. coss. interpretatio. nisi inscriptione celebrata per ordinem reum quemquam non fieri, nec ad iudicium exhiberi, quia sicut convictum poena constringit, ita et accusatorem, si non probaverit, quod obiecit CTh.9.1.12 [=brev.9.1.7] Iidem aaa. laodicio praesidi sardiniae. neganda est accusatis licentia criminandi, priusquam se crimine, quo premuntur, exuerint. nam sanctionum veterum conditores adimendam licentiam omnibus censuerunt in accusatores suos invidiosam dicendi vocem. nullam itaque obtineat in iudiciis auctoritatem periclitantium furor, qui si latius evagetur, ne ipse quidem cognitor tutus erit aut quaestionem securus agitabit, qui, exsequendo iuris severitatem, non potest illorum, quos punit, odium evitare. dat. prid. id. aug. carnunti, gratiano a. iii. et equitio v. c. coss. interpretatio. non credendum est contra alios eorum confessioni, qui in criminibus accusantur, nisi se prius probaverint innocentes: quia periculosa est et admitti non debet rei adversus quemcumque* professio CTh.9.1.13 Imppp. valens, gratianus et valentinianus aaa. ad senatum. post alia: provincialis iudex vel intra italiam, cum in eius disceptationem criminal
