uperstitem cupiam. Sed heus tu videbis, ne delator existas neve indicio pareas apud filiam, quasi vero ego te quam illam magis diligam. Nam periculum est, ne ea re filia tua commota, ut est gravis et prisca femina, poscenti mihi manus et plantas ad saviandum ea causa iratior subtrahat aut gravatius porrigat; cujus ego, dei boni, manus parvolas plantasque illas pinguiculas tum libentius exosculabor, quam tuas cervices regias tuumque os probum et facetum. ad M. Caesarem 4.13 [67 Hout; 1.214 Haines] Magistro meo. 1 C. Aufidius animos tollit, arbitratum suum in caelum fert, negat se hominem justiorem, ne quid immoderatius dicam, ex Umbria ullum alium Romam venisse. Quid quaeris? Judicem se quam oratorem volt laudari. Cum rideo, despicit: Facile esse ait oscitantem judici assidere, ceterum quidem judicare praeclarum opus. Haec in me. Sed tamen negotium belle se dedit, bene est, gaudeo. 2 Tuus adventus me cum beat tum sollicitat. Cur beet, nemo quaerat. Quamobrem sollicitet ego me dius Fidius fatebor tibi. Nam quod scribendum dedisti ne paululum quidem operae ei, quamvis otiosus, dedi. Aristonis libri me hac tempestate bene accipiunt atque idem habent male: Cum docent meliora, tum scilicet bene accipiunt; cum vero ostendunt, quantum ab his melioribus ingeium meum relictum sit, nimis quam saepe erubescit discipulus tuus sibique suscenset quod viginti quinque natus annos nihildum bonarum opinionum et puriorum rationum animo hauserim. Itaque poenas do, irascor, tristis sum, ζηλοτυπῶ, cibo careo. 3 His nunc ego curis devinctus obsequium scribendi cotidie in diem posterum protuli. Sed jam aliquid comminiscar et, quod orator quidam Atticus Atheniensium contionem monebat, “nonnumquam permittendem legibus dormire”, libris Aristonis propitiatis paulisper quiescere concedam meque ad istum histrionum poetam totum convertam lecteis prius oratiunculeis Tullianeis. Scribam autem alterutram partem, nam eadem de re diversa tueri numquam prosus ita dormiet Aristo uti permittat. 4 Vale, mi optime et honestissime magister. Domina mea te salutat. M. Frontonis epistularum ad M. Caesarem et invicem liber V ad M. Caesarem 5.1 [69 Hout; 1.188 Haines] Domino meo. Si quicquam nos amas, dormei per istas noctes, ut forti colore in senatum venias et vehementi latere legas. ad M. Caesarem 5.2 [70 Hout; 1.190 Haines] Magistro meo. Ego te numquam satis amabo: dormiam. ad M. Caesarem 5.3 [70 Hout; 1.190 Haines] Domino meo. Miserere, unum verbum de oratione ablega et quaeso, ne umquam eo utaris: ‘dictionem’ pro ‘orationem’. Vale, domine, mea gloria immortalis, matrem dominam saluta. ad M. Caesarem 5.4 [70 Hout; 1.190 Haines] Rescriptum. Cras me de hoc verbo tibi, si admonueris, defendam [quattuor paginae desunt] ad M. Caesarem 5.5 [70 Hout; 1.190 Haines] <Domino meo.> Quam fortis advenias <...> ad M. Caesarem 5.6 [70 Hout; 1.190 Haines] <Magistro meo.> Fortes venimus <...> ad M. Caesarem 5.7 [70 Hout; 1.190 Haines] <Domino meo.> Sume cibum domine <...> ad M. Caesarem 5.8 [70 Hout; 1.190 Haines] <Magistro meo.> Sumpsi cibum <...> ad M. Caesarem 5.9 [70 Hout; 1.190 Haines] <Domino meo.> Si animus Faustinae <...> ad M. Caesarem 5.10 [70 Hout; 1.190 Haines] <Magistro meo.> Et consilio tuo obsequor <...> ad M. Caesarem 5.11 [70 Hout; 1.190 Haines] <Domino meo.> At Hercule compleri tem<...> ad M. Caesarem 5.12 [71 Hout; 1.190 Haines] <Magistro meo.> Nimis diu sollicitus <...> ad M. Caesarem 5.13 [71 Hout; 1.190 Haines] <Domino meo.> Mirifice ego quidem <...> ad M. Caesarem 5.14 [71 Hout; 1.190 Haines] <Magistro meo.> In media incommoda <...> ad M. Caesarem 5.15 [71 Hout; 1.190 Haines] <Magistro meo.> Adflictus sum labore <...> ad M. Caesarem 5.16 [71 Hout; 1.190 Haines] <Domino meo.> Fatigatio ista tua <...> ad M. Caesarem 5.17 [71 Hout; 1.190 Haines] <Domino meo.> Modo mihi Cratia <...> ad M. Caesarem 5.18 [71 Hout; 1.190 Haines] <Magistro meo.> Possum satis pro re ista <...> ad M. Caesarem 5.19 [71 Hout; 1.190 Haines] <Domino meo.> Cajetae substiti <...> ad M. Caesarem 5.20 [71 Hout; 1.192 Haines] <Magistro meo.> 1 Quantam tu mihi <...> <...> in biduo nunc, si videtur, dentes adprimamus tamen; et quo brevius iter sit tibi recenti morbo Cajetae nos opperire. Facio delicias, quod ferme evenit, quibus cupiunt, tandem in manu est: Differunt, affluunt, gestiunt; ego vero etiam fastidio omnia. 2 Domina mater te salutat, quam ego hodie rogabo, ut ad me Cratiam perducat, ‘vel fumum’, inquit, ‘patriae’ Grajus poeta. Vale, mi, omnia mea, magister. Amo me, quod te visurus sum. ad M. Caesarem 5.21 [72 Hout; 1.192 Haines] Domino meo. Postqua, profecti estis, genus dolore arreptus sum, verum ita modico, ut et ingreder pedetemptim et vehiculo uterer. hac nocte vehementior dolor invaasit, ita tamen, ut jacens facile patiar, nisi quod amplius ingruerit. Augustam tuam vexatam audio. Diis quidem salutem ejus commendo. Vale, domine dulcissime. Dominam saluta. ad M. Caesarem 5.22 [72 Hout; 1.194 Haines] Magistro meo. Ludis tu quidem, at mihi peramplam anxietatem et summam aegritudinem, dolorem et ignem flagrantissimum litteris his tuis misisti, ne cenare, ne dormire, ne denique studere libeat. Verum tu orationis hodiernae tuae habeas aliquod solacium; at ego quid faciam, qui e auditionis omnem jam voluptatem consumpsei et metuo, ne Lorium tardiuscule venias, et doleo, quod interim doles? Vale, mi magister, cujus salus meam salutam inlibatam et incolumem facit. ad M. Caesarem 5.23 [72 Hout; 1.196 Haines] Magistro meo. Ego dies istos tales transegi: Soror dolore muliebrium partium ita correpta est repente, ut faciem horrendam viderim. Mater autem mea in ea trepidatione inprudens angulo parietis costam inxlifxit: Eo ictu graviter et se et nos adfecit. Ipse cum cubitum irem, scorpionem in lecto offendi; occupavi tamen eum occidere, priusquam supra accumberem. Tu si rectius vales, est solacium. Mater jam levior est deis volentibus. Vale, mi optime, dulcissime magister. Domina mea te salutat. ad M. Caesarem 5.24 [73 Hout; 1.196 Haines] Domino meo. Quom te salvom et inlaesum dei praestiterunt, maximas deis gratia ago. Te certum habeo, cum tua instituta reputo, haud perturbatum; ego. quamlibet vos sapientes me inrideatis, comsternatus equidem sum. Vale domine dulcissime, et deis curae esto. Dominam saluta. ad M. Caesarem 5.25 [73 Hout; 1.194 Haines] Domino meo. Modo mihi Victorinus indicat dominam tuam magis caluisse quam heri. Cratia leviora omnia nuntiavit. Ego te idcirco non vidi, quod ex gravidine sum inbecillus. Cras tamen mane domum ad te veniam; eadem, si tempestivom erit, etiam dominam visitabo. ad M. Caesarem 5.26 [73 Hout; 1.194 Haines] Magistro meo- Caluit et hodie Faustima, et quidem id ego magis hodie videor mihi deprehendisse; sed deis juvantibus aequiorem animum mihi facit ipsa, quod se tam obtemepranter nobis accomodat. Tu, si potuisses scilicet, venisses. Quod jam potes, et quod venturum promittis, delector, mi magister. Vale, mi jucundissime magister. ad M. Caesarem 5.27 [73 Hout; 1.196 Haines] Domino meo. Quomodo manseris, domine, scire cupio. Ego cervicum dolore arreptus sum. Vale, domine. Dominam saluta. ad M. Caesarem 5.28 [73 Hout; 1.196 Haines] Magistro meo salutem. Noctem sine febri videor transmisse; cibum non invitus cepi, nunc ago levissime. Nox quid ferat, cognoscemus. Sed, mi magister, cervicum dolore te arreptum, quo animo didicerim, profecto ex tua proxima sollicitudine metiris. Vale, mi jucundissime magister. Mater mea salutat te. ad M. Caesarem 5.29 [74 Hout; 1.198 Haines] Domino meo. Cervicum, domine, dolore gravi sum correptus, de pede dolor decessit. Vale, domine optime. Dominam saluta. ad M. Caesarem 5.30 [74 Hout; 1.200 Haines] Magistro meo salutem. Cervicum dolores si tertia quoque die remiserint, erit, quod meam redeuntem valetudinem majorem in modum adjuvet, mi magister. Lavi et hodie et ambulavi paulum, cibi paulo plus sumpsi nondum tamen libente stomacho. Vale, mi jucundissime magister. Mater mea te salutat. ad M. Caesarem 5.31 [74 Hout; 1.200 Haines] Magistro meo salutem. Quom tibi etiam tum cervices doluerint, quom mihei scriberes, non possum aequo animo ferre neque sane volo aut debeo. Ego autem juvantibus votum tuum deis lavi hodie et cibi quantum sat erat cepi; vino etiam libenter usus sum. Vale, mi jucundissime magister. Mater mea te salutat. ad M. Caesarem 5.32 [74 Hout; 1.200 Haines] Domino meo. Dolores quidem cervicum nihil remiserunt, sed animo bene fuit, quom te balneo et vino libenter usum cognovi. Vale, domine. Dominam saluta. ad M. Caesarem 5.33 [74 Hout; 1.224 Haines] Domino meo. Gravissimo dolore inguinis sum arreptus, quo omnis dolor a dorso et lumbis incubuit. Vale, domine. Dominam saluta. ad M. Caesarem 5.34 [74 Hout; 1.224 Haines] Magistro meo salutem. 1 Doluisse te inguina cognosco, mi magister, et cum recordor, quantam vexationem tibi iste dolor adferre soleat, gravissimam sollicitudinem patior. Sed me levat, quod spero illo spatio, quo perferebatur hoc nuntius, potuisse cedere fomentis et remediis omnem illam vim doloris. 2 Nos aestivos calores adhuc experimur, sed cum parvolae nostrae, dixisse liceat, commode valeant, mera salubritate et verna temperie frui nos existimamus. Vale, mi optime magister. ad M. Caesarem 5.35 [75 Hout; 1.226 Haines] Domino meo. Patri tuo fac notum de infirmitate mea. An me quoque scribere ei debere putes, scribe mihi. ad M. Caesarem 5.36 [75 Hout; 1.226 Haines] Rescriptum. Statim, mi magister, indicabo domino meo necessitatem hujus quietis tuae. Velim tamen et a te scribi. Vale, mi optime et jucundissime magister. ad M. Caesarem 5.37 [75 Hout; 1.210 Haines] Domino meo. Ego prodormivi. Materiam misi tibi; re seria est: Consul populi Romani posita praetexta manicam induit, leonem inter juvenes quinquatribus percussit populo Romano spectante. Apud censores expostulatur. διασκεύασον, αὔξησον. Vale, domine dulcissime. Dominam saluta. ad M. Caesarem 5.38 [75 Hout; 1.210 Haines] Rescriptum. Quando id factum et an Romae? Num illud dicis in Albano factum sub Domitiano? Praeterea in hac materia di
