agere possum sed debeo per exceptionem rei iudicatae uel in iudicium deductae summoueri quae autem legitima sint iudicia et quae imperio continentia sequenti commentario referemus  Transeamus nunc ad obligationes quae ex delicto nascuntur ueluti si quis furtum fecerit bona rapuerit damnum dederit iniuriam commiserit quarum omnium rerum uno genere consistit obligatio cum ex contractu obligationes in IIII genera diducantur sicut supra exposuimus  Furtorum autem genera Ser Sulpicius et Masurius Sab
