 etsi ubicumque es ut scripsi ad te ante in eadem es navi tamen quod abes gratulor vel quia non vides ea quae nos vel quod excelso et illustri loco sita est laus tua in plurimorum et sociorum et civium conspectu quae ad nos nec obscuro nec vario sermone sed et clarissima et una omnium voce perfertur Unum illud nescio gratulerne tibi an timeam quod mirabilis est exspectatio reditus tui non quo verear ne tua virtus opinioni hominum non respondeat sed mehercule ne cum veneris non habeas iam quod cu
