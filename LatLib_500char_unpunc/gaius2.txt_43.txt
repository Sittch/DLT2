tra est nihil suum habere potest et ideo si heres institutus sit nisi nostro iussu hereditatem adire non potest et si iubentibus nobis adierit hereditas nobis adquiritur proinde atque si nos ipsi heredes instituti essemus et conuenienter scilicet legatum per eos nobis adquiritur  Dum tamen sciamus si alterius in bonis sit seruus alterius ex iure Quiritium ex omnibus causis ei soli per eum adquiritur cuius in bonis est  Non solum autem proprietas per eos quos in potestate habemus adquiritur nobis
