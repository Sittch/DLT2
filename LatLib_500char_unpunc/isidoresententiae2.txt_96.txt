II De peccati recordatione  Bonum est homini semper ante oculos propria adhibere delicta secundum psalmi sententiam Et peccatum meum contra me est semper Sicut enim non oportet reminiscere peccati affectum sic semper necesse est unumquemque suum in deflendo commemorare peccatum  Apud iustum recordatio peccati facit taedium animi Qui autem luxuriae et cupiditati subditi sunt contumaci superbia etiam de ipso peccati opere gloriantur  Serui Dei tanta recordatio esse debet peccati ut ea quae gessit 
