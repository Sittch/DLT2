edus nominatur hunc ipsum inquam Tenem pulcherrime factum quem quondam in comitio vidistis abstulit magno cum gemitu civitatis  Illa vero expugnatio fani antiquissimi et nobilissimi Iunonis Samiae quam luctuosa Samiis fuit quam acerba toti Asiae quam clara apud omnis quam nemini vestrum inaudita de qua expugnatione cum legati ad C Neronem in Asiam Samo venissent responsum tulerunt eius modi querimonias quae ad legatos populi Romani pertinerent non ad praetorem sed Romam deferri oportere Quas ist
