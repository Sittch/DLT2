quod est super filios Adam a die exitus de ventre matris eorum  Sed puto quod Scriptura quae hoc dixit melius te noverat quid esset innocentia creaturae et quid iustitia Creatoris Quis autem non videat si habent parvuli qualem praedicas innocentiam in gravi iugo eorum Dei non esse iustitiam Porro quia in iugo gravi eorum divina iustitia est non est in eis talis qualem praedicas innocentia Nisi forte tibi in hac quaestione laboranti Deus iustus quidem sed infirmus quodam modo subvenire poterit qu
