no suscipienda Et dixi Beatus quem tu erudieris Domine et de lege tua docueris eum ut mitiges ei a diebus malis et desoletur in terra  Ego inquit Dominus docui Prophetas ab initio et usque nunc non cesso omnibus loqui Sed multi ad vocem meam surdi sunt et muti et duri Plures mundum libentius audiunt quam Deum facilius sequuntur carnis suæ appetitum quam dei beneplacitum Promittit temporalia et parva mundus et servitur ei aviditate magna Ego promitto summa et æterna et torpescunt mortalium corda 
