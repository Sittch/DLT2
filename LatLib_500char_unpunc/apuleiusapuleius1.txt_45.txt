Dum annuntio inquit hic ibidem me opperimino et cum dicto rursum foribus oppessulatis intro capessit Modico deinde regressa patefactis aedibus Rogat te inquit Intuli me eumque accumbentem exiguo admodum grabattulo et commodum cenare incipientem invenio Assidebat pedes uxor et mensa vacua posita cuius monstratu En inquit hospitium Bene ego et ilico ei litteras Demeae trado Quibus properiter lectis Amo inquit meum Demeam qui mihi tantum conciliavit hospitem   Et cum dicto iubet uxorem decedere utq
