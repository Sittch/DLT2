acta esset tunc enim ut qui ex aequo nos uenisse in amicitiam meminissemus amici forsitan pariter ac nunc subiecti atque obnoxii uobis minus essemus nunc misericordia uestra conciliati auxilioque in dubiis rebus defensi beneficium quoque acceptum colamus oportet ne ingrati atque omni ope diuina humanaque indigni uideamur Neque hercule quod Samnites priores amici sociique uobis facti sunt ad id ualere arbitror ne nos in amicitiam accipiamur sed ut ii uetustate et gradu honoris nos praestent neque
