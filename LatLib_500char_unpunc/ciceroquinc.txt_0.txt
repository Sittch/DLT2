ae res in civitate duae plurimum possunt eae contra nos ambae faciunt in hoc tempore summa gratia et eloquentia quarum alterum C Aquili vereor alteram metuo Eloquentia Q Hortensi ne me in dicendo impediat non nihil commoveor gratia Sex Naevi ne P Quinctio noceat id vero non mediocriter pertimesco Neque hoc tanto opere querendum videretur haec summa in illis esse si in nobis essent saltem mediocria verum ita se res habet ut ego qui neque usu satis et ingenio parum possum cum patrono disertissimo 
