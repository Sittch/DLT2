 pace consistes qui locus tibi in legibus et in iudiciis esse potest quae tu quantum in te fuit dominatu regio sustulisti Ideone L Tarquinius exactus Sp Cassius Sp Maelius M Manlius necati ut multis post saeculis a M Antonio quod fas non est rex Romae constitueretur  XXXV Sed ad auspicia redeamus de quibus Idibus Martiis fuit in senatu Caesar acturus Quaero Tum tu quid egisses Audiebam equidem te paratum venisse quod me de ementitis auspiciis quibus tamen parere necesse erat putares esse dicturu
