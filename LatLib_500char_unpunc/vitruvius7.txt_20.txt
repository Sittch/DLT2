s perscripsi in hoc qui septimum tenet numerum de expolitionibus quibus rationibus et venustatem et firmitatem habere possint exponam Caput Primum  Primumque incipiam de ruderatione quae principia tenet expolitionum uti curiosius summaque providentia solidationis ratio habeatur Et si plano pede erit eruderandum quaeratur solum si sit perpetuo solidum et ita exaequetur et inducatur cum statumine rudus Sin autem omnis aut ex parte congesticius locus fuerit fistucationibus cum magna cura solidetur 
