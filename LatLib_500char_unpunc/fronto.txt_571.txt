 τὸ δέχεσθαι τὰς τοιαύτας προτιμήσεις ἐν αἷς ὁ τιμῶν ἕτερον δῆλός ἐστιν αὐτὸς αὑτὸν ἀτιμάζων καὶ ἐν δευτέρῳ τιθεὶς τοῦ προτιμωμένου οὐδὲ γὰρ ἵππον ἀναβαίην ἄν ἀφ οὗ καταβὰς αὐτός τις καὶ βαδίζων ἐμὲ δὴ ἱππάζεσθαι ἀξιοίη οὐδὲ ἐν θεάτρῳ καθεζοίμην ἂν ἄλλου μοι ὑπανισταμένου οὐδὲ ἱμάτιον δεξαίμην ἂν ἐν χειμῶνος ὥρᾳ εἴ τις ἀποδυόμενος ῥιγῴη μὲν αὐτός ἐμὲ δὲ ἀμφιεννύοι οἰκειότερος γὰρ αὐτὸς ἕκαστος αὑτῷ καὶ προτιμᾶσθαι πρὸς αὑτοῦ δικαιότερος Φῂς δὲ ξένια μὴ πέμπεσθαι θεοῖς ἢ οὐχὶ ξένια τὰ ψαιστὰ πόπα
