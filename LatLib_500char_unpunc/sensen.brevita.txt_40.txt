s esse fingunt mendacio sibi blandiuntur et tam libenter se fallunt quam si una fata decipiant Iam uero cum illos aliqua imbecillitas mortalitatis admonuit quemadmodum pauentes moriuntur non tamquam exeant de uita sed tamquam extrahantur Stultos se fuisse ut non uixerint clamitant et si modo euaserint ex illa ualetudine in otio uicturos tunc quam frustra parauerint quibus non fruerentur quam in cassum omnis ceciderit labor cogitant At quibus uita procul ab omni negotio agitur quidni spatiosa sit
