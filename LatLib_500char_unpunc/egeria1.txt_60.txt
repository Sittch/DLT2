a contra duae civitates id est Esebon quae fuit regis Seon regis Amorreorum quae nunc appellatur Exebon et alia Og regis Basan quae nunc dicitur Sasdra Item de eodem loco ostensa est nobis a contra Fogor quae fuit civitas regni Edom  Hae autem civitates omnes quas videbamus in montibus erant positae infra autem modice deorsum planior locus nobis videbatur Tunc dictum est nobis quia in isdem diebus qua sanctus Moyses vel filii Israhel contra illas civitates pugnaverant castra ibi fixa habuissent 
