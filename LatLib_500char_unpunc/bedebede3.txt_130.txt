am Pendan regis Baptizatus est ergo a Finano episcopo cum omnibus qui secum uenerant comitibus ac militibus eorumque famulis uniuersis in uico regis inlustri qui uocatur Ad Murum Et acceptis IIII presbyteris qui ad docendam baptizandamque gentem illius et eruditione et uita uidebantur idonei multo cum gaudio reuersus est Erant autem presbyteri Cedd et Adda et Betti et Diuma quorum ultimus natione Scottus ceteri fuere de Anglis Adda autem erat frater Uttan presbyteri inlustris et abbatis monaster
