 quia de illo dixit Iesus Quem mittet pater in nomine meo et spiritus sanctus utroque minor est quia et pater eum mittit sicut commemorauimus et filius cum dicit Si autem abiero mittam eum ad uos Qua in quaestione primum quaero unde et quo missus sit filius Ego inquit a patre exii et ueni in hunc mundum ergo a patre exire et uenire in hunc mundum hoc est mitti Quid igitur est quod de illo idem ipse euangelista dicit In hoc mundo erat et mundus per ipsum factus est et mundus eum non cognouit dein
