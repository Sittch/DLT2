 veni Carthaginem et circumstrepebat me undique sartago flagitiosorum amorum nondum amabam et amare amabam et secretiore indigentia oderam me minus indigentem quaerebam quid amarem amans amare et oderam securitatem et viam sine muscipulis quoniam fames mihi erat intus ab interiore cibo te ipso deus meus et ea fame non esuriebam sed eram sine desiderio alimentorum incorruptibilium non quia plenus eis eram sed quo inanior fastidiosior et ideo non bene valebat anima mea et ulcerosa proiciebat se fo
