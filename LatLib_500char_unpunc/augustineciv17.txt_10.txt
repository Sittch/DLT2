iam ceterae ab isto regum tempore prophetiae partim pertinent ad gentem carnis Abrahae partim uero ad illud semen eius in quo benedicuntur omnes gentes coheredes Christi per testamentum nouum ad possidendam uitam aeternam regnumque caelorum partim ergo ad ancillam quae in seruitutem generat id est terrenam Hierusalem quae seruit cum filiis suis partim uero ad liberam ciuitatem Dei id est ueram Hierusalem aeternam in caelis cuius filii homines secundum Deum uiuentes peregrinantur in terris sed su
