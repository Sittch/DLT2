Habuerunt officia mea in secundis habuerunt in adversis Ego solacium relegatarum ego ultor reversarum non feci tamen paria atque eo magis hanc cupio servari ut mihi solvendi tempora supersint In his eram curis cum scriberem ad te quas si deus aliquis in gaudium verterit de metu non querar Vale C PLINIUS TACITO SUO S Librum tuum legi et quam diligentissime potui adnotavi quae commutanda quae eximenda arbitrarer Nam et ego verum dicere assuevi et tu libenter audire Neque enim ulli patientius repre
