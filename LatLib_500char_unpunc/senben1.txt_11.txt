 etiam quae extra intellectum atque aestimationem beneficii posita sunt adsiduitas tamen meriti pertinacis euincit Ingratus est aduersus unum beneficium aduersus alterum non erit duorum oblitus est tertium etiam in eorum quae exciderunt memoriam reducet  Is perdet beneficia qui cito se perdidisse credit at qui instat et onerat priora sequentibus etiam ex duro et inmemori pectore gratiam extundit Non audebit aduersus multa oculos adtollere quocumque se conuertit memoriam suam fugiens ibi te uidea
