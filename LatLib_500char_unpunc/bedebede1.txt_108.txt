In hac ergo adplicuit seruus Domini Augustinus et socii eius uiri ut ferunt ferme XL Acceperunt autem praecipiente beato papa Gregorio de gente Francorum interpretes et mittens ad Aedilberctum mandauit se uenisse de Roma ac nuntium ferre optimum qui sibi obtemperantibus aeterna in caelis gaudia et regnum sine fine cum Deo uiuo et uero futurum sine ulla dubietate promitteret Qui haec audiens manere illos in ea quam adierant insula et eis necessaria ministrari donec uideret quid eis faceret iussit
