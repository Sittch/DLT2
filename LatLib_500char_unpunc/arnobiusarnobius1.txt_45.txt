sitire nostrum et iamdudum nos cupere mortalium submovere de saeculis  Sed si non est molestum non grave si communis officii res est non ex gratia sed ex vero disceptationis huius disceptare momenta audire a vobis exposcimus quaenam sit haec ratio quae causa propter quam in nos tantum et dii saeviant superi et asperati homines inardescant  Religiones inquiunt impias atque inauditos cultus terrarum in orbe tractatis  Quid o participes rationis audetis homines proloqui quid effutire quid promere t
