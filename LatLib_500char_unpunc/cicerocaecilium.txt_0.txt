 I  si quis vestrum iudices aut eorum qui adsunt forte miratur me qui tot annos in causis iudiciisque publicis ita sim versatus ut defenderim multos laeserim neminem subito nunc mutata voluntate ad accusandum descendere is si mei consili causam rationemque cognoverit una et id quod facio probabit et in hac causa profecto neminem praeponendum mihi esse actorem putabit  Cum quaestor in Sicilia fuissem iudices itaque ex ea provincia decessissem ut Siculis omnibus iucundam diuturnamque memoriam quae
