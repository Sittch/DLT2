scilicet qui ei dicit in psalmis Filius meus es tu ego hodie genui te postula a me et dabo tibi gentes haereditatem tuam et qui omnia subiecit sub pedibus eius Si ergo Danieli et pater dans regnum et filius accipiens apparuerunt in specie corporali quomodo isti dicunt patrem numquam uisum esse prophetis et ideo solum debere intellegi inuisibilem quem nemo hominum uidit nec uidere potest Ita enim narrauit Daniel Aspiciebam inquit donec throni positi sunt et uetustus dierum sedebat Et indumentum e
