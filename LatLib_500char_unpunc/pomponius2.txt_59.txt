t In illius oris ignobilia sunt oppida et quorum mentio tantum ad ordinem pertinet Urci in sinu quem Urcitanum vocant extra Abdera Suel Ex Maenoba Malaca Salduba Lacippo Barbesula  Fit deinde angustissimum pelagus et proxima inter se Europae atque Africae litora montes efficiunt ut initio diximus Columnae Herculis Abila et Calpes uterque quidem sed Calpes magis et paene totus in mare prominens Is mirum in modum concavus ab ea parte qua spectat occasum medium fere latus aperit atque inde ingressi
