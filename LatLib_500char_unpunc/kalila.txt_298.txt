ab amicis retribucionem petam maxime a te qui mihi tanta bona fecisti videndo me tali miseria circumdatum et ab honore depositum et societatem et solacium mihi fecisti et utile consilium mihi dedisti  Testudo vero dixit Volo ut amodo firmior sit inter nos amicicia nostra quia dictum est ab antiquis quod amicicia tribus modis firmatur primo per introitum amici in domum suam secundum per visitacionem consanguineorum tercio per personalem comestionem Ait symeus Hec o amice non confirmant amiciciam 
