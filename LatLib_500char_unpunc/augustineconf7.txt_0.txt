 iam mortua erat adulescentia mea mala et nefanda et ibam in iuventutem quanto aetate maior tanto vanitate turpior qui cogitare aliquid substantiae nisi tale non poteram quale per hos oculos videri solet non te cogitabam deus in figura corporis humani ex quo audire aliquid de sapientia coepi semper hoc fugi et gaudebam me hoc repperisse in fide spiritalis matris nostrae catholicae tuae sed quid te aliud cogitarem non occurrebat et conabar cogitare te homo et talis homo summum et solum et verum d
