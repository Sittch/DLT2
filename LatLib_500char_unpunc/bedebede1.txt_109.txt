 Nam et antea fama ad eum Christianae religionis peruenerat utpote qui et uxorem habebat Christianam de gente Francorum regia uocabulo Bercta quam ea condicione a parentibus acceperat ut ritum fidei ac religionis suae cum episcopo quem ei adiutorem fidei dederant nomine Liudhardo inuiolatum seruare licentiam haberet Post dies ergo uenit ad insulam rex et residens sub diuo iussit Augustinum cum sociis ad suum ibidem aduenire colloquium Cauerat enim ne in aliquam domum ad se introirent uetere usus
