nis meis quid foret et meae vitae quom suis med ex locis in patriam suavissumam reducem faciunt atque ego Neptune tibi ante alios deos gratias ago atque habeo summas nam te omnes saevomque severumque atque avidis moribus commemorant spurcificum immanem intolerandum vesanum contra opera expertus nam pol placido te et clementi meo usque modo ut volui usus sum in alto atque hanc tuam gloriam iam ante auribus acceperam et nobilest apud homines pauperibus te parcere solitum dites damnare atque domare
