ea conuenienter missa dicuntur Forma porro illa suscepti hominis filii persona est non etiam patris Quapropter pater inuisibilis una cum filio secum inuisibili eundem filium uisibilem faciendo misisse eum dictus est qui si eo modo uisibilis fieret ut cum patre inuisibilis esse desisteret id est si substantia inuisibilis uerbi in creaturam uisibilem mutata et transiens uerteretur ita missus a patre intellegeretur filius ut tantum missus non etiam cum patre mittens inueniretur Cum uero sic accepta
