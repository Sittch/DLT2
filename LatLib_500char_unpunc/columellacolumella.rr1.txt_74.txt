tamen villicum observet ex vicino sitque utrique proximum horreum quo conferatur omne rusticum instrumentum et intra id ipsum clausus locus quo ferramenta condantur Bubulcis pastoribusque cellae ponantur iuxta sua pecora ut ad eorum curam sit opportunus excursus Omnes tamen quam proxime alter ab altero debent habitare ne villici diversas partes circumeuntis sedulitas distendatur et ut inter se diligentiae et negligentiae cuiusque testes sint Pars autem fructuaria dividitur in cellam oleariam tor
