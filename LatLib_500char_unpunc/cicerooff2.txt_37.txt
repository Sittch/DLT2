 Sed de amicitia alio libro dictum est qui inscribitur Laelius nunc dicamus de gloria quamquam ea quoque de re duo sunt nostri libri sed attingamus quandoquidem ea in rebus maioribus administrandis adiuvat plurimum Summa igitur et perfecta gloria constat ex tribus his si diligit multitudo si fidem habet si cum admiratione quadam honore dignos putat Haec autem si est simpliciter breviterque dicendum quibus rebus pariuntur a singulis eisdem fere a multitudine Sed est alius quoque quidam aditus ad 
