S Polymnidis filius Thebanus De hoc priusquam scribimus haec praecipienda videntur lectoribus ne alienos mores ad suos referant neve ea quae ipsis leviora sunt pari modo apud ceteros fuisse arbitrentur Scimus enim musicen nostris moribus abesse a principis persona saltare vero etiam in vitiis poni quae omnia apud Graecos et grata et laude digna ducuntur Cum autem exprimere imaginem consuetudinis atque vitae velimus Epaminondae nihil videmur debere praetermittere quod pertineat ad eam declarandam
