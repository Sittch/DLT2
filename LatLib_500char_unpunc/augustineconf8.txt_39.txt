quendi omnia sua et sequendi te tunc Ponticianus et qui cum eo per alias horti partes deambulabat quaerentes eos devenerunt in eundem locum et invenientes admonuerunt ut redirent quod iam declinasset dies at illi narrato placito et proposito suo quoque modo in eis talis voluntas orta esset atque firmata petiverunt ne sibi molesti essent si adiungi recusarent isti autem nihilo mutati a pristinis fleverunt se tamen ut dicebat atque illis pie congratulati sunt et commendaverunt se orationibus eorum
