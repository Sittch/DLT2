 o domine ego servus tuus ego servus tuus et filius ancillae tuae dirupisti vincula mea tibi sacrificabo hostiam laudis laudet te cor meum et lingua mea et omnia ossa mea dicant domine quis similis tibi dicant et responde mihi et dic animae meae salus tua ego sum quis ego et qualis ego quid non mali aut facta mea aut si non facta dicta mea aut si non dicta voluntas mea fuit tu autem domine bonus et misericors et dextera tua respiciens profunditatem mortis meae et a fundo cordis mei exhauriens ab
