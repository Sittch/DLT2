DISTINCTA PARS QUARTA DE SERVITUTE HUMANA SEU DE AFFECTUUM VIRIBUS PRÆFATIO Humanam impotentiam in moderandis et coercendis affectibus servitutem voco homo enim affectibus obnoxius sui juris non est sed fortunæ in cujus potestate ita est ut sæpe coactus sit quanquam meliora sibi videat deteriora tamen sequi Hujus rei causam et quid præterea affectus boni vel mali habent in hac parte demonstrare proposui Sed antequam incipiam pauca de perfectione et imperfectione deque bono et malo præfari lubet 
