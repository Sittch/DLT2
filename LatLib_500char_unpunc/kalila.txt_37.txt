 Ita hominem non decet confidere de rebus cunctis nec rem incomprehensibilem querere nec debet quis sperare in hac fabula et dimittere periculum quia et querens invenit Et licet videas quendam invenire aliquid sine inquisicione non sequaris ipsum quia multi multa bona per inquisicionem invenerunt Item oportet requirere res et experiri earum discrecionem et videre iuvancia et nocencia fugere et similiter sequi iuvancia et effugere mala et sequi bona ne forte paciatur malum sicut alius passus est 
