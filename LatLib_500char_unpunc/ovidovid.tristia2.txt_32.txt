n Tyndaridosque legis Nam quid de tetrico referam domitore Chimaerae quem leto fallax hospita paene dedit Quid loquar Hermionen quid te Schoeneia uirgo teque Mycenaeo Phoebas amata duci Quid Danaen Danaesque nurum matremque Lyaei Haemonaque et noctes cui coiere duae Quid Peliae generum quid Thesea quiue Pelasgum Iliacam tetigit de rate primus humum Huc Iole Pyrrhique parens huc Herculis uxor huc accedat Hylas Iliacusque puer Tempore deficiar tragicos si persequar ignes uixque meus capiet nomina 
