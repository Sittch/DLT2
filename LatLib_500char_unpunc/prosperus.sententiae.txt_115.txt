VIII Magna est utilitas hominis iubenti Deo etiam incognita iussionis ratione seruire Iubendo enim Deus utile facit quidquid iubere uoluerit De quo metuendum non est ne non profutura praecipiat nec fieri potest ut uoluntas propria non grandi ruinae pondere super hominem cadat si eam uoluntati superioris extollendo praeponat CCLXXXIX Quam excellens bonum sit humana natura hoc maxime apparet quod datum ipsi est ut possit summi et incommutabilis boni adhaerere naturae Quod si noluerit bono se priua
