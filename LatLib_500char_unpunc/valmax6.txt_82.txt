 bis consulem ad pueri tutelam gerendam Alexandriam misit amplissimique et integerrimi uiri sanctitatem rei publicae usibus et sacris operatam externae procurationi uacare uoluit ne fides ciuitatis nostrae frustra petita existimaretur cuius beneficio regia incunabula conseruata pariter ac decorata incertum Ptolomaeo reddiderunt patrisne fortuna magis an tutorum maiestate gloriari deberet  Speciosa illa quoque Romana fides ingenti Poenorum classe circa Siciliam deuicta duces eius fractis animis c
