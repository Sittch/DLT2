quo primum incredibilem stupiditatem hominis cognoscite  Quid enim istud quod te sacerdoti iure facere posse dixisti si augur non esses et consul esses minus facere potuisses Vide ne etiam facilius nos enim nuntiationem solum habemus consules et reliqui magistratus etiam spectionem Esto hoc imperite nec enim est ab homine numquam sobrio postulanda prudentia sed videte impudentiam Multis ante mensibus in senatu dixit se Dolabellae comitia aut prohibiturum auspiciis aut id facturum esse quod fecit
