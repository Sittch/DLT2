Succincte docet illa loqui sensusque profundos Sub sermone breui concludere claudere multa Sub paucis nec diffuso sermone uagari Vt breue sit uerbum diues sentencia sermo Facundus multi fecundus pondere sensus Vel si forte fluat sermo sub flumine uerbi Fulminet ulterius sentencia copia fructus Excuset folii siluam paleasque uagantes Vbertas grani redimat sensusque loquelam  Donat opes ars illa suas que semina rerum Federa complexus causas et uincula certis Legibus inquirit numeros uestigat et om
