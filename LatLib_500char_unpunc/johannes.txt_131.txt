Homines autem ciuitatis vnam partem populi ad extinguendum ignem posuerunt et alia pars fortiter pugnabat cum hiis qui intrauerunt ciuitatem et multos occiderunt ex eis et alios vulnerauerunt compellentes eos ad suos redire At ipsi videntes quod nihil possent facere et multi homines morerentur recesserunt ab eis In terra Saracenorum et aliorum vbi sunt quasi inter eos domini accipiunt omnes artifices meliores et in omnibus operibus suis ponunt Alii autem artifices dant eis de opere suo tributum 
