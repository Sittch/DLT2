 Lerna retro cessit et Phoronides latuere uenae nec suas profert sacer Alpheos undas et Cithaeronis iuga stant parte nulla cana deposita niue timentque ueterem nobiles Argi sitim en ipse Titan dubitat an iubeat sequi cogatque habenis ire periturum diem CHORVS  Argos de superis si quis Achaicum Pisaeasque domos curribus inclitas Isthmi si quis amat regna Corinthii et portus geminos et mare dissidens si quis Taygeti conspicuas niues quas cum Sarmaticus tempore frigido in summis Boreas composuit iu
