e Aries aequantem tempora Libram et Geminos Taurumque pari sub sorte recenset Nec tu nulla putes in eo commenta locasse naturam rerum quod sunt currentia quaedam ut Leo et Arcitenens Ariesque in cornua tortus aut quae recta suis librantur stantia membris ut Virgo et Gemini fundens et Aquarius undas vel quae fessa sedent pigras referentia mentes Taurus depositis collo sopitus aratris Libra sub emerito considens orbe laborum tuque tuos Capricorne gelu contractus in artus quaeve iacent Cancer patul
