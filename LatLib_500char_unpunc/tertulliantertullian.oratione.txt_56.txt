docet Veniet hora inquit cum ueri adoratores adorabunt Patrem in spiritu et ueritate  Deus enim spiritus est et adoratores itaque tales requirit  Nos sumus ueri adoratores et ueri sacerdotes qui spiritu orantes spiritu sacrificamus orationem hostiam Dei propriam et acceptabilem quam scilicet requisiuit quam sibi prospexit  Hanc de toto corde deuotam fide pastam ueritate curatam innocentia integram castitate mundam agape coronatam cum pompa operum bonorum inter psalmos et hymnos deducere ad Dei a
